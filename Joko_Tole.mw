'''Joko Tole''' otabâ '''Pangèran Secodiningrat III''' panèka [[pangèran]] Sumenep kapèng 13 bân marènta sè abidhè 45 taon molaè taon 1415 sampè' taon 1460, ajhenengan potra dâri [[Radèn Ayu Potrè Konèng]], piyo' dari [[Pangèran Bukabu]].

==Riwayat kelahiran==
Joko Tole panèka potra sè lahèr dari [[kabin batin]] antara âbuna kalabân [[Pangâran Adipeday]]. [[Adipeday]] engghi panèka pangeran Sumenep sè marenta bakto neka bân masok pangeran Sumenep sè kapeng 12.

Maberra'na [[Putre Koneng]] lebat kabin batin neka madateng kontroversi è [[kraton]] mala eyanggep maberra' è loar kabinan bân agabay nesso oreng toana. Putre Koneng ahirra ngala' kepotosan kaangguy ngasingagih baji'na kalaban cara nyaba' baji Joko Tole ey[[alas]]. Baji neka dibudina are è temmo terros erabat [[Empu Keleng]] bân sareng sè nemmo panèka, baji Joko Tole esosoe sareng [[susu]] kerbuy.

Joko Tole jugan gaduan ale' enggi panèka [[Jokowedi]].

==Kesaktean==
Joko Tole kesuwur daddi oreng blater otaba ksatria sè gaduan kesaktean sè tenggi. Molae omor 6 taon, Joko Tole molae ngeluwaragih kejunelan-kejunelan sè luar biasa bân abareng Bapak angkadda Joko Tole aherra ngabula è [[kraton Majapahit]]. Neng Majapahit, Joko Tole ahasel ajalanagih lakona bân daddi sala settong perwira è kraton sè kasebut, selaen panèka ajengan jugan daddi manto Patih Muda Majapahit.

Pan barampan kasuksesan Joko Tole è Majapahit eantarana abangun pintu gerbang kraton, [[benteng Kalimo'ok]] bân ehasil mekala pangeran [[Bali]] enggi panèka [[Dempo Abang]].

Sala settong senjata andalan Joko Tole sè daddi [[legenda]] enggi panèka [[pecut]] bân kesuwur esebut [[pecut Joko Tole]]. Ajenengan jugan gadhuwan [[jeren]] sè menorot legenda jeren neka gadhuan kalembang bân bisa ngabber. Jeren ngabber gadhuan Joko Tole daddi simbol kapahlawanan, kajentenan, bân kakoatan jugan kataatan.

==Pangeran Secodiningrat III==
Sapotar taon 1415, Joko Tole kalaban [[raji]]na enggi panèka [[Dewi Ratnadi]] kembali da [[kraton Sumenep]] ([[keraton Banasare]]) kaangguy nemoe ebuna RA Putre Koneng. Bekto panèka Joko Tole jugan elantik daddi pangeran Sumenep ka 13 bân asandang gelar '''Pangeran Secodiningrat III'''. Taon 1460, Pangeran Secodiningrat III egante sareng potra pertamanah enggi panèka [[Arya Wigananda]].

[[Bhângsa:Joko Tole]]
