[[Bhengkek:Starr-140909-1697-Paederia foetida-flowers and leaves-Wailua-Maui (25245747415).jpg|jmpl|Kasèmbhu'ân]]
'''Kasèmbhu'ân''' (''Paederia foetida'') iyâ arèya tombuwân sè tamaso' ka ḍâlem famili Rubiceae. Asalla tombuwân arèya ḍâri [[Asia]] tropis sè ella èpakennal ka Mascareses, Melanesia, Polinesia, bân Kapoloan Hawaii. Tombuwân arèya anḍi' bâu sè bâceng, akadhi bâuna kento'. Mangkana è bhâsa Indonesia èkoca' ''daun kentut''.

== Jhâjhârbâ'ân ropa ==

=== Ghlâghâr ===
Kasèmbhu'ân arèya tombuwân taonan, bâk akaju, nalar, sè tombuna asanglè' ka attas bân nalar kèya ka tana. Ghlâghârrâ abârna bhiru ngoḍâ, rampèng, bhuleddhâ < 5mm, lanjhângnga bisa ghân 7-10m, sè terkaḍhâng ètombui lu-bulu alos. Nalarra kasèmbhu'ân arèya asanglè' ka tombuwân laèn otabâ ka ghlâghârrâ sè ella tombu è osom sabelluna. Ghlâghâr sè nalar è attas tana kappra tombu ramo'<ref name=":0">Puff, C. 1991. Opera Botanica Belgica 3. The genus Paederia L. (Rubiaceae-Paederieae): a multidisciplinary study. Meise, Belgium: National Botanic Garden of Belgium, hal. 376.</ref><ref name=":1">Nelson, G. 1996. The shrubs & woody vines of Florida: a reference and field guide. Sarasota, Florida, USA: Pineapple Press, hal. 392.</ref><ref name=":2">Wagner, WL., Herbst, DR., Sohmer, SH. 1999. Manual of the flowering plants of Hawai'i. Revised edition: Volume 1. Honolulu, Hawaii, USA: University of Hawai'i Press/Bishop Museum Press, hal. 1919.</ref>.

=== Ḍâun ===
Ḍhep-adhebbhân, ropana akanta laddhing, konco' ḍâunna lancèp, 3-14cm lanjhângnga, 2-5 cm lèbârrâ, bhungkèl ḍâun abunter. Kebbhâng attasa abârna bhiru sampè' bhiru towa, bâḍâ lu-buluna sè bâk tajhem, sè ta' ètengalè mata. Kebbhâng bâbâna abârna lebbi olay<ref name=":0" /><ref name=":1" /><ref name=":2" />.

== Panyalambherrân ==
Sokklana, kasèmbhu'ân nyalambher è naghârâ sè aiklim tropis bân parappa' è Asia Tèmor bân Asia Tèmor Lao', tamaso' kèya Jeppang bi' Taiwan<ref>Tsukaya, H., Imaichi, R., Yokoyama, J. 2006. Leaf-shape variation of Paederia foetida in Japan: reexamination of the small, narrow leaf form from Miyajima Island. Journal of Plant Research, 119(4):303-308.</ref>, India, Cèna, Hong Kong, Macau, Bangladesh, Bhutan, Kamboja, Laos, Myanmar, Thailand, Vietnam, Filipina, Malaysia, Singapura, bân [[Indonesia]]<ref>Puff, C. 1991. Opera Botanica Belgica 3. The genus Paederia L. (Rubiaceae-Paederieae): a multidisciplinary study. Meise, Belgium: National Botanic Garden of Belgium, hal. 376.</ref>.

Kasèmbhu'ân arèya sala sèttong tombuwân sè ta' ètamen aliyas èpolong terkas ḍâri kennengngenna. Makkè ḍâ'iyâ è pan-brâmpan naghârâ èperghi kèya, misalla parcoba'an è naghârâ bâgiyân Assam è India arowa namen kasèmbhu'ân bi' nyèor<ref>Nath, JC., Deka, KK., Saud, BK., Maheswarappa, HP. 2015. Intercropping of medicinal and aromatic crops in adult coconut garden under Brahmaputra valley region of Assam. Journal of Plantation Crops, 43(1):17-22.</ref>.

Salaèn arowa, kasèmbhu'ân ella kalonta abit ghâbây tombuwân obhât bân ghângan. Ḍâunna èkaghângan, bisa matta bisa èyola. Ngella ḍâunna kasèmbhu'ân ngennèng maèlang bâunna sè ta' seḍḍhâ', otabâ ngennèng kèya èsèram lajhu èperres sampè' èlop<ref>Srianta, I., Arisasmita, JH., Patria, HD., Epriliati, I. 2012. Ethnobotany, nutritional composition and DPPH radical scavenging of leafy vegetables of wild Paederia foetida and Erechtites hieracifolia. International Food Research Journal, 19(1):245-250.</ref>. Essopa kasèmbhu'ân kennèng jhughân mon nambhâi orèng sakè'. Mènorot pangobhâdhân konana, kasèmbhu'ân kappra èghuna'aghi ghâbây nambhâi arthritis rheumatoid, radang, ngèngè'an, bân [[mènjhen]]<ref>Wong, KC & Tan, GL, 1994. Steam volatile constituents of the aerial parts of Paederia foetida L. Flavour and Fragrance Journal, 9(1):25-28.</ref>.

[[Bhângsa:Totombuwân]]
[[Bhângsa:Rubiaceae]]
