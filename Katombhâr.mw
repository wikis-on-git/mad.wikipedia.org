[[Bhengkek:Coriandrum sativum@Dulalthok.jpg|jmpl|Kembhângnga katombhâr]]
[[Bhengkek:2587Coriander fields in Pulilan 39.jpg|jmpl|Ramo'na katombhâr]]
'''Katombhâr''' (ꦏꦠꦺꦴꦩ꧀ꦧꦂ) otabâ '''ketombhâr''' (ꦏꦼꦠꦺꦴꦩ꧀ꦧꦂ) otabâ '''tombhâr''' (ꦠꦺꦴꦩ꧀ꦧꦂ) ('''''Coriandrum sativum''''') iyâ arèya totombuwân sè tamaso' ka ḍâlem famili Apiaceae. Katombhâr sala sèttong palappa sè kaoncara. Buwâna nè'-kènè', bunter, otabâ loncong. Bighina lomra èpakerrèng pas èjhuwâl. Ropana katombhâr sè ghi' ta' èpa'alos para' paḍâ'â bi' sa'ang. Katombhâr rèyaanḍi' bâu sè khas. È [[bhâsa Indonesia|bhâsa Inḍonesia]] èkoca' ''ketumbar'', salaènna arowa tombuwân arèya èkoca' kèya ''chinese parsley'', ''common coriander'' (Inggris), ''penjilang'' ([[Malaysia]]), ''vannsuy'' (Kamboja), ''nannan'' (Myanmar), ''kulantra'' (Filipina), bân ''phakhchi'' (Thailand)<ref name=":1">https://www.cabi.org/isc/datasheet/15300</ref><ref>https://balittro.litbang.pertanian.go.id/?page_id=5323&lang=en</ref>.
[[Bhengkek:Coriander.png|jmpl|Bighina katombhâr]]

== Sajhârâ nyalambherrâ ==
Katombhâr arèya sala sèttong palappa kona sè ècathet ghunana. Tombuwân arèya èperghi bi' orèng [[Mesir]], [[Yunani]], bân [[Romawi]] bân tamaso' ka obhât sè èghuna'aghi bi' [[Hippocrates]]. Mala èyangghuy ghâbây aghâmbhârraghi rassana ''manna'' (kakanan dhuli sowarghâ) è ḍâlem [[Buku Hèjjrâ]] è [[Bibel]]<ref name="Lawton BP 2007">Lawton BP, 2007. Parsleys, fennels, and Queen Anne's lace: Herbs and ornamentals from the umbel family. Portland, OR, USA: Timber Press. 156 pp.</ref><ref>Diederichsen A, Rugayah, 1999. Coriandrum sativum L. In: Guzman CC de, Siemonsma JS, Eds. Plant Resources of South-East Asia (PROSEA) No. 13: Spices. Backhuys Publisher, Leiden, The Netherlands, pp. 104-108.</ref><ref>Floridata, 2015. Coriandrum sativum. Floridata plant database. Tallahassee, Florida: Floridata.com. <nowiki>http://www.floridata.com/ref/c/cori_sat.cfm</nowiki></ref>. Tombuwân arèya pas nyalambher ka bânnya' kennengngan è dhunnya, bân bânnya' kèya ''morfotipe-''na. Katombhâr nyalambher ka [[Asia Tèmor Lao']] lèbât ḍuwâ' cara: ropa buwâna sè loncong dhuli [[India|Inḍia]], dhinèng ropa buwâna sè bunter kènè' ḍâpa' ḍâgghi'ân (samarena taon 400 sabelluna Masèhi) dhuli Cèna. Ropa sè bunter rajâ ghi' buruwân èpakennal è naghârâ-naghârâ Mediterania otabâ Eropa<ref name=":1" />.

Orèng Romawi ètèla'aghi makennal katombhâr ḍâ' ka Inggris, sè lajhu èyangghuy è bânnya' macem la-ola, tambhâ, bân sèhèr, contona è [[Abad Partengnga'an]] katombhâr èghuna'aghi dhâddhi jhâmo matrèsna bân ngobâdhi sakè' kolè'<ref>Phillips H, 1822. History of cultivated vegetables: Comprising their botanical, medicinal, edible, and chemical qualities, natural history, and relation to art, science, and commerce, Volume I. London, UK: H. Colburn and Co. 383 pp.</ref>. Dhinèng kembhânga katombhâr mènorot maghârsarè è [[Jhâman Victoria]] aberri' artè "kabhâghusân sè ngètek"<ref name="Lawton BP 2007"/>. È abad ka 17 è Prancis la bâḍâ katombhâr sè èghuna'aghi mènangka camporan ènoman Paris sè kalonta bâjâ arèya, ''eau-de-Carnes''<ref>Loewenfeld C, Back P, 1978. The complete book of herbs and spices. Newton Abbot, UK: David & Charles. 319 pp.</ref>. Tombuwân arèya èpakennal ka [[Austria]] ghâbây "pameccè'an kèbân" bân ka Spanyol lèbât lalampa'an atanè<ref>DAISIE, 2015. Delivering Alien Invasive Species Inventories for Europe. DAISIE (online). <nowiki>http://www.europe-aliens.org/</nowiki></ref>. Satèya katombhâr aropa'aghi palappa sè nyalambher ka pan-brâmpan naghârâ è Èropa<ref name=":1" />.

== Jhâjhârbâ'ân ropana ==
Katombhâr arèya tombuwân sè oḍi' taonan<ref name=":1" />, bisa tombu sampè' 5m. Tombuwân arèya aropa'aghi [[tombuwân bândhu]] otabâ ''hermafrodit''. Artèna anḍi' ḍuwâ' organ lakè' bân binè' è sèttong bhâdhân<ref name=":0">https://pfaf.org/user/Plant.aspx?LatinName=Coriandrum+sativum</ref>. Tombuna ngaddhek, aranca' è bhungkèlla, macem rao'na arèya ramo' ghâsèng<ref>https://uses.plantnet-project.org/en/Coriandrum_sativum_(PROSEA)</ref>. Ghlâghârrâ ghâli, bhuleddhâ sampè' 2&nbsp;cm. Ḍâunna alang-sellang, rajâna acem-macem, bârnana bhiru bâk konèng<ref name=":1" />. Bârna buwâna nèng-konèng sokklat, bhuleddhâ sampè' 5&nbsp;mm.

=== Varitas ===
Katombhâr bâḍâ tello varitas mènorot robâ buwâna<ref name=":2">Hadipoentyanti, Endang, and Sri Wahyuni. "Pengelompokan Kultivar Ketumbar Berdasar Sifat Morfologi." ''Buletin Plasma Nutfah'', vol. 10, no. 1, Jun. 2004, pp. 32-36, doi:10.21082/blpn.v10n1.2004.p32-36.</ref>, iyâ arèya:

# ''C. sativum'' var. ''sativum:'' buwâna bunter rajâ
# ''C. sativum'' var. ''microcarpum'': buwâna bunter kènè'
# ''C. sativum'' var. ''indicum'': buwâna loncong

=== Kultivar ===
Cem-macemma katombhâr è Indonesia mènorot parabâ'ânna<ref name=":2" />:
{| class="wikitable"
|+Parabâ'ânna kultivar katombhâr
! rowspan="2" |Parabâ'ân
! colspan="7" |Kultivar
|-
|'''Kadipekso'''
|'''Cipanas'''
|'''Jember'''
|'''Madiun'''
|'''Temanggung'''
|'''Sungayang'''
|'''Sumbar'''
|-
|Ghlâghâr
|Ngaddhek
|Ngaddhek
|Ngaddhek
|Ngaddhek
|Ngaddhek
|Ngaddhek
|Ngaddhek
|-
|Robâ ḍâun
|Aghrighi'
|Aghrighi'
|Aghrighi'
|Aghrighi'
|Aghrighi'
|Aghrighi'
|Aghrighi'
|-
|Bârna ḍâun
|Bhiru
|Bhiru
|Bhiru
|Bhiru
|Bhiru
|Bhiru
|Bhiru
|-
|Bârna ghlâghâr
|Bungo
|Bhiru
|Bungo
|Bungo
|Bungo
|Bhiru
|Bhiru
|-
|Bâkto ngembhâng (arè samarèna namen)
|53
|39
|42
|53
|53
|53
|42
|-
|Omor panèn (arè samarèna namen)
|73
|62
|112
|73
|73
|73
|112
|-
|Bârna kembhâng
|Potè bâk bungo
|Potè
|Potè bâk bungo
|Potè bâk bungo
|Potè bâk bungo
|Potè
|Potè
|}

== Aperghi katombhâr ==

=== Tana bân Lanḍhuna Tana ===
Katombhâr ètamen è kabâḍâ'ân tana sè ana-bârna, maskè ḍâ'iyâ sè palèng teppa' sè ngasèllaghi mènnya' sè bhâghus bân bânnya' iyâ arèya sè ètamen è tana sè semmo bân abâk berrâ'. Tana arèya bâḍâ sè taḍâ' aopanna otabâ è kennengngan sè ècapo' sonar arè terkas, bân aloran aèng sè cokop. Tamennan arèya lomra ètamen è tana sè terkas ollè aèng ojhân bân parlo bhuthok ma'lè ollèna mènnya'na anḍi' kualitas sè tèngghi<ref>M.M. Sharma, R.K. Sharma, in Handbook of Herbs and Spices (Second Edition), Volume 1, 2012</ref>.

=== Bhuthok ===
Katombhâr bisa kèya èbhuthok ngangghuy kotoranna kèbân èbin sè bânnya'na 10-15 ton/ha bân bhuthok pabbrik sè bânnya'na 30kg nitrogen, 30kg fosfor, sarta 20kg kalium per hèktar. Bhuthok-bhuthok arèya kappra èlakonè sabelluna èlanḍu' mon ètamen è ḍaèra sè aghumantong ḍâ' ka aèng ojhân<ref>Pathak, Nimish L., Kasture, Sanjay B,. Bhatt, Nayna M., Rathod, Jaimik D. 2011. Phytopharmacological Properties of Coriander Sativum as a Potential Medicinal Tree: An Overview. Journal of Applied Pharmaceutical Science 01 (04); 2011: 20-25</ref>.

== Ghâḍhuwân kimia ==
{| class="wikitable"
|+Ghâḍhuwân è 100g buwâ sè ella èpakerrèng-angèn<ref name=":1" />
!Nyama
!Bânnya'na (ḍâlem gram)
|-
|aèng
!11
|-
|protein kasar
!11
|-
|mènnya' lemma'
!19
|-
|karbohidrat
!22,9
|-
|serrat kasar
!28
|-
|mineral
!5
|-
|mènnya' esensial
!1
|}
Bânnya'na mènnya' esensial acem-macem molaè ḍâri 0 ghân 2%. Katombhâr sè ropana bunter kènè' anḍi' ghâḍhuwân sè lebbi bânnya'. Mènnya' esensial kasoson ḍâri pan-brâmpan ''monoterpenoid''. Bârna otamana (kapprana nyoson lebbi ḍâri 60% mènnya' esensial) iyâ arèya arèya linanool. Bârna laènna sè korang ḍâri 10% mènnya' esensial iyâ arèya alfa-pinena, gamma-terpinena, geranil asetat, kamper, bân geraniol<ref name=":1" />.

== Paghuna'an ==
Ḍâunna kennèng èkakan matta otabâ èmassa'. Kapprana èyangghuy ghâbây aberri' rassa è [[salad]], sop<ref name=":1" />, bân salaènna. Ḍâun mattana palèng segghut èghuna'aghi è na-bârnana la-ola è dhunnya<ref name=":0" />. Buwâna èkaghâbây palappa è bânnya' massa'an. Buwâna katombhâr ghiling arèya camporanna palappa kare serbhuk (sampè' 40%). Ramo'na sè ro'om kèya èyangghuy ghâbây palappa bi' orèng Cèna bân Thailand<ref name=":1" />.
{| class="wikitable"
|+Ḍaftar paghuna'an<ref name=":1" />
! colspan="2" |Ghunana
|-
| rowspan="5" |'''Kakanan bân ènoman'''
|Aditif kakanan
|-
|Maddhu tamennan
|-
|Bighi
|-
|Palappa
|-
|Ghângan
|-
| rowspan="2" |'''Panyoson'''
|Srebbeng
|-
|Mènnya' esensial
|-
| rowspan="2" |'''Tambhâ, obhât'''
|Obhât
|-
|Tradisional
|-
|'''Tamennan èyas'''
|Kembhâng kerra'
|}

== Sombher ==
<references />

[[Bhângsa:Totombuwân]]
[[Bhângsa:Apiaceae]]
