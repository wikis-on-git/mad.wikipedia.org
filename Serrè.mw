[[Bhengkek:Serai.jpg|thumb|Serrè]]
'''Serrè''' (''Cymbopogon citratus'') iyâ arèya tombuwân sè tamaso' ka ḍâlem macem bhâ'-rebbhâ'ân otabâ Poaceae. Serrè kèya èghuna'aghi ghâbây maro'om massa'an. Mènnya' serrè sè tamaso' ka macem mènnya' atsiri èyèkstrak dhuli bagiyân attas tamennan arèya. Mènnya'na èghuna'aghi ghâbây ngojâ rengngè' ([[rèpelen]]). Bâḍâ ghâḍhuwân [[sitronèla]] sè ta' èkasennengè rengngè'. Mangkana, serrè kennèng èpadhâddhi obhât rengngè' bân [[serangga]] laènna.

== Jhâjhârbâ'ân ropa ==
Serrè arèya tamennan sè tombu taonan, ramo'na akanṭa [[jhâi]]. Ghlâghârrâ ngalompor ènga' bhungkana [[pènang]], bisa tombu ghân 2m tèngghina, bhuleddhâ 4mm. Kalomporra abârna bhiru è ḍâlemma, ḍâunna abârna bhiru bureng<ref>http://www.efloras.org/flora_page.aspx?flora_id=2</ref>. 

== Panyalambherrân ==
Tombuwân arèya asalla ḍâri [[India]] bân [[Sri Lanka]]<ref>http://apps.kew.org/wcsp/</ref>. Makkè ḍâ'iyâ serrè ella ètamen è Afrika, Amèrika Tengnga bân Lao', Hindia Bârâ', Cèna, bân Asia Tèmor Lao'<ref>https://npgsweb.ars-grin.gov/gringlobal/taxon/taxonomysimple.aspx</ref>.

=== Carèta Panyalambherrân ===
Samarèna [[Perrang Dhunnya Kaḍuwâ']], rèng-orèng molaè aperghi serrè è Amèrika Tengnga bân Lao', lajhu è Afrika, Madagaskar, bân polo-polo è saènterrenna. Serrè satèya ella ètamen otabâ tombu aghâl è pan-brâmpan naghâra sub- bân tropis. Tamennan arèya èperghi è pan-brâmpan naghârâ è Asia Tèmor Lao' ghâbây tamennan kalongèdhân otabâ pangèyas<ref>Oyen LPA, 1999. Cymbopogon citratus (DC.) Stapf. Record from Proseabase. In: Plant Resources of South-East Asia [ed. by Oyen LPA, Xuan ND]. Bogor, Indonesia: PROSEA Foundation.<nowiki>http://www.proseanet.org</nowiki></ref>. Dhinèng è Amèrika Serikat, kappra ètamen è Florida, è salajhângnga Miami-Dade County<ref>Wunderlin, R. P., Hansen, B. F., Franck, A. R., Essig, F. B., 2016. Atlas of Florida vascular plants. In: Atlas of Florida vascular plants . Tampa, USA: University of South Florida. <nowiki>http://www.florida.plantatlas.usf.edu/</nowiki></ref>.

È Puerto Riko bân Kapolowan Virgin, serrè ka'angghâl è kèmpo'an herbarium sè ella èkaghâbây è taon 1876 bi' 1860 bâng-sèbânga. È Puerto Riko, serrè ètamen è pamengkang<ref>Más EG, García-Molinari O, 2006. (Guia Ilustrada de Yerbas Comunes en Puerto Rico). Mayagüez, Puerto Rico: Universidad de Puerto Rico. Colegio de Ciencias Agrícolas. Servicio de Extensión Agrícola.28 pp.</ref>.

== Paghuna'an ==

=== Arghâ èkonomi ===
Èkstrak mènnya' èsensialla serrè èghuna'aghi è ghuṭè, bhât-obhâdhân, bân om-ro'om. Makkè serrè ètamen è Asia bân Afrika, tapè naghârâ pangasèl serrè sè palèng bânnya' ngèkspor serrè arèya Guetamala, ra-kèra 250.000 kg per taon<ref name=":0">Avoseh, O., Oyedeji, O., Rungqu, P., Nkeh-Chungag, B., Oyedeji, A., 2015. Cymbopogon species; ethnopharmacology, phytochemistry and the pharmacological importance. Molecules, 20(5), 7438-7453. doi: 10.3390/molecules20057438</ref>.

=== Arghâ sosial ===
Serrè èghuna'aghi ghâbây nambhâi panyakè' tabu', ghâresghes, bân ḍârâ tèngghi. Kappra kèya èkella pas èyènom ghâbây nambhâi bâto', kalèsma, bârâ ghusè, bân sakè' tabu'<ref name=":0" />.

== Sombher ==
<references />
[[Bhângsa:Totombuwân]]
[[Bhângsa:Poaceae]]
