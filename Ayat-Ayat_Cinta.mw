'''Ayat-Ayat Cinta''' iyâ arèya novel karjâ [[Habiburrahman El Shirazy]] sè terbit sapesan taon 2004 lèbât penerbit Basmala bân Republika. Novel arèya aèssè 418 halaman bân sukses nyètak 160 èbu eksemplar ḍâlâm bâkto 3 taon. Ayat-Ayat Cinta adhâddiaghi kebangkitan karjâ sastra Islami sampè' mangkèn.

== Film Ayat-Ayat Cinta ==
Lastarèna novella sukses, roma produksi MD Pictures ngangka’ ka film lajâr lebar. Hanung Bramantyo èpèlè kaangghuy dhâddhi sutradarana. Aktor bân aktrisna iyâ arèya Fedi Nuril mènangka Fahri, Rianti Cartwright mènangka Aisha, Zaskia Adya Mecca mènangka Noura, Carissa Putri mènangka Maria Kirgiz bân Melanie Putria mènangka Nurul.

Syuting film arèya pangaterrona è [[Mesir]] akadhi novella kèng ta' èèdhinè sareng Pamarènta Mesir. Syutingnga èobâ ka India bân è Indonesia. Pangaterrona perilisan film tangghâl 19 Desember 2007 molor sampè 2008 polana syuting ghi ta’ lastarè.

== Sinopsis ==
Carèta cinta islami tentang Fahri, mahasiswa Master è Al-Azhar sè bhâjheng è dâlem akuliah. Fahri arèya rèng lakè’ sederhana, taat aghâma, bân ngaghungi sèfat toleransi sè tèngghi. Orènga ta’ kasokan pacaran bân ajâgâ abâ’ dibi’ dâri rèng binè’.

Fahri ngallè ka Mesir bân ngaghungi tatangghâ nyamana Maria Girgis. Maria aghâmana Kristen Koptik, tapè èsto ḍâ’ ka Al-Qur’an bân ka Fahri. Dâri èsto dhâddhi trèsna. Maria lako nolès perasaanna è diari.

Nurul, potrana Kèyaè raja è Jhâbâ Tèmor. Orènga kalem sareng cerdas. Sanyatana Fahri paḍâ lèbur ka Nurul kèng gengsi, polan abâ’ dhibi’na ghun potrana rèng tanè. Neng film, èperanaghi sareng Melanie Putri. Noura, tatangghâ sè lako èsèksa bapa’en dhibi’. Fahri cè’ pardulina ka Nora bân abhânto. Tapè Noura ngarep lebbi bân dhâddhi masalah rajâ.

== Album Ayat-Ayat Cinta ==
'''Original Soundtrack Ayat Ayat Cinta''' iyâ arèya album music sè èrèles 28 Februari 2008 sareng Trinty Optima Production. Laguna agenre pop.

Daftar Lagu

Ayat-Ayat Cinta – Rossa

Jalan CInta – Sherina

Takdir Cinta – Rossa

Tercipta Untukku – Ungu, Rossa

Andai ku Tahu - Ungu
[[Bhângsa:Buku]]
