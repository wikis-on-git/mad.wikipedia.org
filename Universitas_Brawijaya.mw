Universitas Brawijaya (UB) iyâ arèya Universitas neng Malang, Indonesia sè èbangun taon 1963 lèbât Ketetapan Mentri Pendidikan bân bân Èlmo Pangataoan no. 1 tangghâl 5 Januari 1963. Tangghâl rèya dâddi Dies Natalis UB.  Nyama Brawijaya èberri’ Presiden Soekarno mènangka areppan maklè dâddi kampus kebanggaan Indonesia akantha jago nga’ Raden Wijaya (Brawijaya I, pendiri Kerajaan Majapahit).

UB anḍi’ tello’ kampus. Kampus otama bâḍâ neng Jl. Veteran, bârâ’ân Kotta Malang bân Puncak Dieng (UB Dieng) khusus olahraga, penelitian bân laènna. Kampus kaduwâ’ bâḍâ neng Kediri (Jl. Pringgodani) bân kampus katello’ neng Jakarta.

== Sajhârâ Universitas ==
'''1957-1960: ''Gemeentelijke Universiteit'''''

Atas osolla Ketua DPRD neng 10 Mei 1957, èlaksanaaghi rapat tokoh-tokoh masyarakat bân pamarènta Kotta Malang. Rapat rèya abahas tarèka abentuk universitas andi’en kotta ''(Gemeentelijke Universiteit)''.

Universitas rèya awwâlla universitas swasta klabân embriona Fakultas Hokom bân Fakultas Ekonomi Universitas Swasta Sawerigading, Makasar neng taon 1957. Taon 1957, èbangun Yayasan Perguruan Tègghi Malang (YPTM) klabân notaris nomer 48, 28 Mei 1957. Yayasan rèya mukka’ Perguruan Tègghi Hokom bân Pangataoan Masyarakat (PTHPM), tangghâl 1 Juli 1957. Bâḍâ 104 mahasiswa bân ngangghuy ruang sidang Balaikota Malang mènangka akuliah. 

Bâḍâ osol ḍâri tokoh masyarakat saèngghâ èbentuk Yayasan Perguruan Tègghi Ekonomi Malang (YPTEM) klabân akta notaris nomer 26, 15 Agustus 1957 bân pas abentuk Perguruan Tègghi Ekonomi Malang (PTEM). Kuliahna neng Balaikota Malang jhughân. Resmina PTHPM èako aghungna Kottaparaja Malang klabân potosan DPRD,19 Juni 1958. Neng olang taonna PTHPM sè katello’, 1 Juli 1960, nyamana aobâ dâddi Universitas Kotapraja Malang. Neng 15 September 1960, èbentuk Fakultas Administrasi Niaga (FAN) bân Fakultas Pertanian (FP) neng 10 November 1960.

==== '''1961-1964: Upaya Negri''' ====
Bhândhâ dâddi masalah otama Universitas Kotapraja Malang. Makkè èako andi’ Kotapraja Malang, biayana pagghun ètangghung yayasan. Saèngghâ èusahaaghi maklè dâddi universitas negri. Mongghu UU nomer 22 taon 1961, PTEM bân STKM (Sakola Tègghi Kedokteran Malang) kodhu èpasèttong. Kèng STKM gita’ narèma potosan kakdinto.

Polan èpagabung, Universitas Kotapraja Malang aobâ nyama dâddi Universitas Brawijaya tangghâl 3 Oktober 1961 klabân akta notaris nomer 11 tangghâl 12 Oktober 1961. Tangghâl 7 Juli 1962, Universitas Brawijaya, Universitas Jember bân Universitas Airlangga statussa dâddi universitas negri.

Klabân potosan rèya, Universitas Brawijaya ngaghungi Fakultas Ekonomi, Fakultas Hokom bân Pangataoan Masyarakat, Fakultas Ketatanegaraan bân Ketataniagaan, Fakultas Pertanian, serta Fakultas Kedokteran Hewan bân Peternakan.

==== '''1965-1968: Kampus Bergolak''' ====
Naghârâ memburuk polan bâḍâ Pemberontakan G30S/PKI taon 1965. Sakabbhina kampus bergolak. Puncaknya neng 2 April 1966, aktivitas kampus ambu. Klabân potosan nomer 012/IV/66, Pangdam V Brawijaya mènangka PU Pepelrada (Penguasa Pelaksana Perang Daerah) netapaghi presidium klabân mimpin Universitas Brawijaya bân dekan mimpin fakultas. Potosan rèya èsaaghi sareng Deputi Menteri PTIP klabân potosan nomer 4385 taon 1966. Tugas otama presidium iyâ arèya normalaghi keadaan bân ngajâk persatuan bân kesatuan neng kampus. Presidium aktif alako tangghâl 7 April 1966 bân kampus èbukka’ pole tangghâl 12 April 1966. Juni 1966, Brigjen dr. Eri Soedewo dâddi Rektor UB, Universitas Airlangga, Universitas Negri Sorbhâjâ bân Universitas Negri Malang èpakon pamarènta ghâbây nytabilaghi kampus neng Jhâbâ Tèmor.

==== 1969-1997: Pengembangan Kampus ====
Pimpinan UB sataon alako ta’ ngangghuy anggaran. Samarèna 3 taon bân kabâdâân normal, bâdâ pembangunan (Pelita I) neng taon 1969 èpimpin sareng rektor kalangan dibi’, yakni Prof. Dr. Ir. Moeljadi Banoewidjojo (1969-1973) ḍâri Fakultas Pertanian. Neng ḍâlâm periode samarèna, bâdâ pangobâ’ân nyama fakultas, peningkatan jurusan dâddi fakultas, fakultas sareng program anyar bân pamèsa’an program politeknik (sè bâkâl dâddi polinema) sareng bânnyak abângon dung-ghâddung.

==== 1998-2005: Perguruan Tinggi Otonom ====
Neng jamanna Rektor Prof Eka Afnan Troena (1998-2002) UB narèma mahasiswa asing bân èmolaè pengembangan teknologi informasi (TI). Bâḍâ kuliah jarak jhâu alako abhârâng Keio University, Jepang sareng beasiswa S2 ka staf administrasi. Taon 2003, klabân SK Rektor nomor 147/SK/2003 èbentuk Tim Evaluasi Diri (Persiapan BHMN-UB) ghâbây Pengembangan Otonomi bân Akuntabilitas Organisasi Universitas Brawijaya. Otonomi ngasèlaghi SDM sè berkualitas. UB ollè persetujuan Dirjen Dikti klabân dâddi perguruan tinggi otonom neng 29 November 2007.

==== '''2006-Mangkèn: Entrepreneurial University''' ====
Neng bâktona Rektor Prof. Yogi Sugito, UB èaraaghi ḍâ’ ''entrepreneurial university'' internasional, bâḍâ logo anyar, SPP bâḍi mahasiswa anyar, èbângon pusat bisnis, gedung kuliah sè megah bân modern sareng Laboratorium Sentral Èlmo Hayati. Pak rector peduli ḍâ’ kanyamanan, keindahan sareng keamanan kampus.

Proses UB dâddi ''Entrepreneurial University'' (EU) èsaksiaghi Bekkèl Presiden Republik Indonesia tangghâl 2 Juni 2007. EU iyâ arèya perwujudan visa bân misi bâḍi ngasèlaghi lulusan sè mandiri sareng dâddi pelopor. Neng ḍâlâm pelaksaanna, ampon bâḍâ rintisan kegiatan klabân bântoan dana kerja bhârâng. Kemudian abântuk BUA (Badan Usaha Akademik) sareng BUNA (Badan Usaha Non Akademik) sè ngompolaghi bellâsân perusahaan andi’en Brawijaya. Lembaga rèya afungsi bâdi kennengan komersialisasi, ngembangaghi Pendidikan, latèan wirausaha dosen, mahasiswa, pegawai, masyarakat sareng fasilitator pengembangan riset neng universitas sè sesuai bân kebutuhan Dudi (Dunia Usaha & Industri) mènangka sombher dana universitas bâdi aktivitas tridharma perguruan tègghi. Sampè’ mangken, status UB iyâ arèya  PTN - BLU Kemendikbud.

== Atribut ==

==== Lambang ====
Lambang Universitas Brawijaya abentuk segi lèma klabân bârna dâsar biru celleng. Bâḍâ ghâmbhâr arca Raden Wijaya (Brawijaya I) abârna konèng emmas mènangka jelmaan Dewa Wisnu sè andi’ tanang empa’. Bâng-sèbâang negghu’ lampu, canka otabâ siput, qada, bân cakra. Raden Wijaya ngangghuy mahkota Candra Kapala. Neng samping kacèr bân kanan Raden Wijaya bâḍâ sepasang Dewa Perwara mènangka pengikut Raden Wijaya. Bârnana konèng emmas bân celleng sè artèna abadi.

Ajunjung tègghi falsafah Pancasila, èlambangaghi sareng segilèma’ konèneng emmas. Bângal abongkar sè ta’ wajar bân bâccè’ èlambangaghi sareng mahkota Candra Kapala. Penegak tartèb hokom èlambangaghi sareng gada. Bângal arataaghi sè ta’ wajar bân bâccè’ èlambangaghi sareng senjata cakra. Parcajâ bân yakin klabân zat odi’ nikak bâḍâ èlambangaghi lampu.

==== Logo, Moto, bân Maskot ====
Logo Universitas Brawijaya aèssè pesan “Join UB, be The Best” sè maknana akomitmen tègghi aparèng jaminan mutu samporan ḍâ’ sivitas akademika. Logo UB abentuk persegi klabân bârna biru navi bân tolèsanna bârna konèng emmas. Makna tolèsan “UB” iyâ arèya dinamis è ḍâlâm masyarakat dunnya. Bângbângnga bâḍâ tello’ sè alènglèngèn bungkolan dunnya klabân amakna Tri Dharma Perguruan Tinggi (pendidikan, pengajaran, penelitian, bân pengabdian ḍâ’ masyarakat). Bârna emmas amakna bijak bân jaya. Bârna bhiru amakna universal. Bingkai bujur sangkar amakna adhil. Sajjhek olang taon UB ka-44 è Januari 2007 èkennalaghi moto UB ''"Building up Noble Future" (abangon kemuliaan masa ad''â’). Dhinèng mascot UB “Brone” ḍâri singkatan Brawijaya Number One. Maknana robot sè amandu informasi sè mampu ajhâr bân berkembang.

==== Singkatan Nyama ====
Singkatan UB dimin iyâ arèya UnBra kèng tangghâl 1 Maret 1972, klabân SK Rektor, singkatan UnBra ta’ èparengin polan neng bhâsa Ènggris maknana BH. Singkatanna èobâ polan dâddi sala paham bân èghântè Unibraw. Taon 2008, èghântè UB maklè lebbi singkat, ghâmpang bân jelas bân èsetujui sareng senat kampus.

==== Arsitek Bangunan bân Ciri Khas ====
Dhung-gheddung fakultas èbângon klabân atap arsitektur roma adat jhâbhâ yakni joglo. Gerbang kampus khas gapura Wringin Lawang (gerbang Kerajaan Majapahit neng Trowulan, Mojokerto). Mangkèn bâḍâ tello’ gerbang, yakni neng  Jhâlân Veteran, gerbang persimpangan Jl. Soekarno-Hatta – Jl. Mt. Haryono – Jl. Mayjend Panjaitan. Neng gerbang bâḍâ simbol Surya Majapahit. Maknana UB terro ngaollè masa kejayaan akadhi Majapahit sè nguasai Nusantara.

Bhungka Maja bânnya’ ètanem neng kampus, otamana neng gazebo bân taman. Buwâ Maja rassana paè’ latar belakang ḍâri nyama Majapahit. Neng lân-jhâlân ètanem nyèor sawit. Nyèor sawit ètanem mènangka jalur bhiru UB. UB ta’ terro ghun nyambi bhudhâjâ Jhâbhâ, tapè Indonesia klabân hasè bumina.

==== Seleksi Mahasiswa ====
Penerimaan mahasiswa anyar neng UB secara Nasional sami sareng kampus negri laènna. Masok UB abek mlarat polan sè adaftar ratosan èbuh orèng bân sè ètrèma ta’ sampè 10 persènna bân taon. Masok UB bânnya’ macemma bân bisa èakses neng: SELMA UB (Seleksi Masuk Universitas Brawijaya).

==== Fakultas ====
Sampè taon 2018, UB andi’ 18 fakultas bân 221 jurusan ḍâri Vokasi, Sarjana, Magister, Doktor, Dokter Spesialis, bân Profesi. Data ḍâri Kemenristekdikti, UB iyâ arèya kampus sè palèng multidisipliner sareng UGM bân UI. Kakdinto fakultas bân jurusanna:

===== Agrokompleks =====
1). Fakultas Pertanian (FP UB)

2). Fakultas Peternakan (FAPET UB)

3). Fakultas Perikanan bân Èlmo Kelautan (FPIK UB)

4). Fakultas Teknologi Pertanian (FTP UB)

===== Econit (Economics and Trade) =====
5). Fakultas Ekonomi bân Bisnis (FEB UB)

6). Fakultas Èlmo Administrasi (FIA UB)

===== Saintek (Sains bân Teknologi) =====
8). Fakultas Teknik (FT UB)

9). Fakultas Matematika bân Èlmo Pengetahuan Alam (FMIPA UB)

10). Fakultas Èlmo Komputer (FILKOM UB)

===== Èlmo Kesehatan =====
11). Fakultas Kedokteran (FK UB)

12). Fakultas Kedokteran Hewan (FKH UB)

13). Fakultas Kedokteran Ghighi (FKG UB)

===== Soshum (Sosial Humaniora) =====
14). Fakultas Hokom (FH UB)

15). Fakultas Èlmo Sosial bân Èlmo Politik (FISIP UB)

16). Fakultas Èlmo Bhudhâjâ (FIB UB)

===== Lembaga Pendidikan Setara Fakultas =====
17). Sakola Pascasarjana Multidispliner (Pascasarjana Brawijaya)

18). Pendidikan Vokasi (Vokasi UB)

==== Akreditasi ====

===== Jurusan =====
Taon 2017, sakabbhina jurusan neng 7 fakultas ampon akreditasi internasional (Hokom, Peternakan, Kedokteran bân Pertanian) bi’ AUN-QA (ASEAN University Network and Quality Assurance), Ekonomi bân Bisnis bi’ ABEST21 (Alliance On Business Education and Scholarship for Tomorrow 21st Century), Èlmo Administrasi bi’ AASBI (Asian Association of Schools of Business International), sareng Teknologi Pertanian bi’ IFT (Institute of Food Technologists). Dinèng jurusan laènna akreditasina A.

===== Biaya Pendidikan bân Beasiswa =====
Sajjhek 2013, UB nerapaghi UKT (Uang Kuliah Tunggal) maklè ta’ usa majâr pèsèè gheddhung. UKT UB tingkatna bâḍâ 7 klabân jurusan bân fakultas. Tingkat rèya bâḍi nglompokaghi ghâjina rèng seppo. UKT palèng kènnè iyâ arèya 500 èbuh. Mahasiswa sè lolos jalur mandiri majâr SPFP (Sumbangan Pengembangan Fasilitas Pendidikan) sakalèyan. SPFP bâḍâ 3 tingkat.

Neng UB bânnyak beasiswa. Taon 2017, bâḍâ 6.680 sè ollè beasiswa. Klabân total Rp. 296 Miliar. Beasiswana iyâ arèya LPDP, perusahaan BUMN, swasta, multinasional, bidikmisi, IKA UB. Ben taon, UB narèma 4.000 mahasiswa bidikmisi klabân sango 1,5 juta ben bulân. Beasiswa èkabâle neng website kampus.

==== Fasilitas Umum ====
Fasilitas umum iyâ arèya fasilitas segghut èangghuy sivitas akademika UB.

===== Gedung Sentral =====
Tèyap fakultas andi’ Gheddhung sentral (GS) bâdi kegiatan ajhâr, penelitian, bân ngabdi ḍâ’ masyarakat. Gheddung neng UB biasana agaya Jhâbhâ bân èbangun vertical kaangghuy hemat lahan. GS atingkat 7 bân 15. 

===== Perpustakaan =====
Perpustakaan Brawijaya masok ka Institutional Support System sè adukung program akademik universitas. Kennenganna asri, korsèna nyaman, internetta ceppet adhâddhiaghi perpustakaan rèya èkalèburin mahasiswa UB. Layanannna iyâ arèya ngènjhâm buku, jurnal internasional, e-book bân laènna. Perpustakaan UB andi’ toko souvenir sareng kantor pos. Ghun Perpus UB sè dâddi anggota ''The International Association of University Libraries'' '''(IATUL)''' sajjhek taon 2016.

===== ATM bân KCM =====
KCP (Kantor Cabang Pembantu) otabâ ATM neng UB iyâ arèya

* Bank     BCA
* Bank     Mandiri
* Bank     BNI
* Bank     BRI
* Bank     BTN

===== Masjid Raden Patah =====
Masjid Raden Patah iyâ arèya masjid utama neng UB. Asma Raden Patah mènangka bentuk takdzim ḍâ’ Raden Patah. Raden Patah iyâ arèya potrana Prabu Brawijaya Kertabumi. Masjid rèya èrancang sareng Dr. Ali Sukirno, dosen senior Fakultas Teknik Universitas Brawijaya klabân gaya khas Majapahit. Luas bangunanna  6.830 m<sup>2</sup> bân mua’  4.500 jama’ah solat, 7.000 jama’ah pengajian.

===== Fasilitas Kesehatan =====
Fasilitas kesehetan neng UB bisa èangghuy masyarakat. Fasilitas neng UB iyâ arèya:

====== Poliklinik UB ======
Poliknik UB èbangun taon 1973. Poliknik UB bâḍâ neng Jl. M.T. Haryono, Ketawanggede, Kec. Lowokwaru, Kota Malang, Jhâbâ Tèmor. Poliknik UB iyâ arèya unsur non akademik kampus UB. Maksodda alayanaghi masyarakat umum, benni ghun karo mahasiswa UB bân atanggung jawab ka rektor. Mandat otama Poliknik UB iyâ arèya a) Ningkataghi layanan masyarakat. b) Ningkataghi Kerjasama pengguna kesehatan bân asuransi kesehatan c) Ningkataghi ngabdi ka masyarakat.

====== RS UB ======
RS UB èbangun 17 Desember 2008. RS UB bâḍâ neng Jl. Soekarno - Hatta, Kec. Lowokwaru, Kota Malang. Pembangunan RS UB ngabi’ 9 taon. Luas bangunanna 46.883,06 m² otabâ sami sareng 46 hektar. Luas ''basement'' 6.904,4 m². Fasilitassa iyâ arèya IGD (Instalasi Gawat Darurat), rawat inap, rawat jalan (12 poli, kamar operasi, kamar bersalin, ''medical checkup'') bân laènna. 14 Desember 2017, RS UB ollè akreditasi paripurna ḍâri Ketua Eksekutif KARS (Komisi Akreditasi Roma Sakè’).

====== GPTs ======
Gedung Pendidikan Terpadu Dokter Spesials (GPTs) èbangun sabâb komitmen FK UB klabân 10 prodi bân 21 program spesialis (palèng bânnyak neng UB). FK UB ampon ajhâlânaghi bânnyak kerja sama sareng roma sakè’, dinas Kesehatan, industry, instansi pamarènta neng ḍâlem negri/loar negri. Luas lahanna 38 m² klabân total bangunan 4.486 m² sareng ngabi’ dana Rp 30,5 Miliar. GPTs bâḍâ neng Kampus otama UB ( Roma Sakè’ dr. Saiful Anwar (RSAA)). Èsabâ’ neng RSAA polan roma sakè’ Pendidikan otama, roma sakè’ tipe A, andi’ pelayanan sae KARS bân mitrana UB aon-taon.

====== RSHP UB ======
Sajjhek taon 2016, UB andi’ RSHP (Roma Sakè’ Hèwân Pendidikan) neng Puncak Dieng Eksklusif, Kecamatan Dau, Kabupaten Malang (kompleks UB Dieng) sè èresmiaghi Gubernur Jhâbâ Tèmor, Soekarwo. Roma Sakè’ rèya pertama neng Malang bân kaḍuwâ’ neng Jhâbâ Tèmor (no. 1 andi’en Universitas Airlangga). RSHP bâḍâ 5 tingkat. RSHP semma’ bi’ Fakultas Kedokteran Hèwân bân èdukung 24 staf Dokter Hèwân FKH UB sè andi’ sertifikasi kompetensi bân tanda register veteriner. RSHP UB bâḍâ fasilitas akadhi resepsionis, ruang pemeriksaan, ruang depo farmasi, ruang USG, ruang operasi, ruang ''grooming'', laboratorium hermatologi, ruang rawat inap, ruang khusus (anatomi, patologi, embriologi, reproduksi, parasitologi, mikrobiologi hingga laboratorium riset bersama), bân laboratorium riset bersama. RSHP iyâ arèya roma sakè’ umum sè bisa narèma hèwân obu otabâ hèwân ternak.

====== Fasilitas Olahraga bân Seni ======
·        Gor Pertamina UB

·        ''Sport Center''

·        Lapangan Rektorat

·        Lapangan Bal

Lapangan balna astandar internasional bân bâḍâ neng UB Dieng. Standar internasional iyâ arèya rebbhâna bân lapanganna sesuai standar, sareng sistem drainase kaangghuy nyerrep aèng ojhân maklè lekkas kerrèng. Lapangan rèya èangghuy alatih SSB Brawijaya 82 sè terkenal. SSB rèya ngasèlaghi pemain timnas akadhi Ahmad Bustomi bân Arif Suyono.

====== '''Pusat Seni Mahasiswa''' ======
Fasilitas seni neng UB iyâ arèya Gheddung Samantha Krida, Gheddung Kebudayaan Mahasiswa, Gazebo Raden Wijaya, bân Gheddung Widyaloka. Kegiatan tingkat universitas èkèmpok sareng UKM (Unit Kegiatan Mahasiswa) Minat Kesenian. UKM rèya andi’ 8 ekstrakurikuler, sala sittonga Brawijaya Orchestra sè èbentuk taon 2017.

====== '''Fasilitasi Difabel''' ======
UB kampus sè ramah ḍâ’ kaum difabel. Neng UB bâḍâ panarèmaan kaum difabel lèbât SPKPD (Seleksi Program Khusus Penyandang Disabilitas) èbangun sareng Pusat Studi bân Layanan Disabilitas (PSLD UB). Sabbân taon neng UB bâḍâ anggaran khusus kaum difabel bâdi braile neng fasilitas umum UB, trotoar difabel, bân laènna. Kaum difabel jughen masok ka grup riset, organisasi mahasiswa, bân èdukung aprestasi akademik/non akademik.

===== Pusat-Pusat =====
UB andi’ bânnyak pusat (center), neng sektor riset otabâ pusat studi (Research Center). Pusat rèya èurus sareng LPPM (Lembaga Penelitian bân Pengabdian Masyarakat) sareng LP3M (Lembaga Pengembangan Pendidikan bân Penjaminan Mutu).

====== Pusat Studi ======
UB andi’ 26 pusat studi ghâbây alako penelitian ilmiah sareng namba reputasi ilmiah, ngembangaghi pangataoan bân teknologi bâdi manossa. Pusat studina iyâ arèya:

Pusat Studi Jhâgung

Pusat Studi Kebumian bân Mitigasi Bencana

Pusat Kajian Anti Korupsi

Pusat Studi Peradaban

Pusat Studi Halalan Thoyib (Halal Thoyib Science Center)

Pusat Riset bân Enterpreneurial Agroindustri Atsiri (PUREAA)

Pusat Studi Tanaman Ubi-ubian

Pusat Studi Budaya bân Laman Batas

Pusat Studi Gender (PSG)

Pusat Studi Biosystem

Pusat Studi Lingkungan Hidup (PSLH)

Sentra Hak Kekayaan Intelektual (Sentra HKI)

Pusat Penelitian Teknologi Sistem bân Material Maju

Pusat Studi Pesisir bân Kelautan (PSPK)

Pusat Penelitian bân Pengembangan Porang Indonesia (P4I)

Pusat Studi Pesantren bân Pemberdayaan Masyarakat

Pusat Studi Pengembangan Pangan Lokal

Pusat Studi Energi bân Sombher Daya Alam

Pusat Pengolahan Lahan Terdegradasi bân Bekkas Tambang

Pusat Studi Penyakit Degeneratif

Pusat Kajian Wisata

Pusat Studi Perancangan Hokom bân Kebijakan Publik

Pusat Pengembangan Riset Sistem Peradilan Pidana (PERSADA)

Porsmouth Brawijaya Centre for Global, Health, Population and Policy

Pusat Studi Pembangunan Dhisa (PPs Dhisa)

Pusat Studi Molekul Cerdas Berbasis Sombher Genetik Alami.

====== Pusat Layanan ======
Pusat layanan iyâ arèya gabungan LPPM (Lembaga Penelitian bân Pengabdian Masyarakat) sareng LP3M (Lembaga Pengembangan Pendidikan bân Penjaminan Mutu), yakni:

·        Pusat Pelayanan Pengembangan Teknologi Tepat Guna

·        Pusat Pelayanan Pengembangan bân Pemberdayaan Masyarakat (P4M)

·        Pusat Layanan Konsultasi bân Pengolahan Data

·        Pusat Layanan Kuliah Kerja Nyata

·        Pusat Pengembangan Manajemen Penelitian (PHK)

·        Pusat Inkubator Bisnis bân Layanan Masyarakat (PIBLAM)

·        Peningkatan Publikasi Internasional Karya Ilmiah Dosen (PPIKID)

·        Pusat Pembinaan Aghâma

·        Pusat Mata Kuliah Pengembangan Kepribadian

·        Pusat Pengembangan Aktivitas Teknologi Pembelajaran

·        Pusat Informasi, Dokumen, bân Keluhan

·        Pusat Pengembangan Relevansi Pendidikan

·        Pusat Pengembangan Pendidikan Akademik bân Profesional

·        Pusat Pengembangan Manajemen Pendidikan

·        Pusat Urusan Internasional

·        Pusat Jaminan Mutu

·        Pusat Studi bân Layanan Disabilitas

·        Pusat Pemeringkatan

====== LSIH ======
LSIH (Laboratorium Sentral Èlmo Hayati) iyâ arèya laboratorium pusat èlmo hayati. Bidangga iyâ arèya dhâsar Biologi, Agrikompleks, Kedokteran, bân laènna. LSIH èresmiaghi tangghâl 26 Juli 2007 bân dâddi laboratorium pusat neng Indonesia sareng astandar internasional ISO 9001. LSIH andi’ wewenang kangghuy pelayanan ḍâ’ peneliti, uji bahan, bân pelatihan bâdi kepuasan pengguna.
