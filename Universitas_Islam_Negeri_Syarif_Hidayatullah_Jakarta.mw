'''Universitas Islam Negeri Syarif Hidayatullah''' '''Jakarta''' otabâ '''UIN Jakarta''' (Bhâsa Inggris: ''Syarif Hidayatullah State Islamic University Jakarta''; Arab: جامعة شريف هداية الله الإسلامية الحكومية جاكرتا) iyâ arèya Universitas Islam Negri è Cempaka Putih, Ciputat Tèmor, Tangerang Ḍâjâ.
[[Bhengkek:Logo UIN Syarif Hidayatullah Jakarta.jpg|jmpl|Logo UIN Syarif Hidayatullah Jakarta]]

== Sajhârâ ==
Sajhârâ UIN Syarif Hidayatullah asalla dâri Sakola Tègghi Islam (STI) taon 1940 sè aobâ Akademi Dinas Èlmo Aghâma (ADIA) taon 1957-1960 bân dâddi Fakultas IAIN al-Jami’ah al-Islamiyah al-Hukumiyah taon 1960-1963. Aobâ polè IAIN Syarif Hidayatullah Jakarta taon 1963-2002 bân ngaghungi kewenangan sè lebbi loas. Asma UIN Syarif Hidayatullah Jakarta dâri taon 2002-mangkèn. Abentukna ADIA iyâ arèya arè dâddina UIN Syarif Hidayatullah. <ref>'''^''' <nowiki>http://uinjkt.ac.id</nowiki>. Sejarah UIN Syarif Hidayatullah Jakarta. (diakses 8 September 2017)</ref>

È 1 Juni 2007, UIN Syarif Hidayatullah Jakarta nyalameddhi katerbi'anna sè ka 50 taon. Samarèna saparo abad UIN Syarif Hidayatullah Jakarta ella ajhâlânnaghi legghâbâyâ dhâddhi institusi pangajhârân, èlmo pangataowan, panalèktèghân sè nonjhâng dâ’ ka prosès abhângon bângsa bân ngabdhi ḍâ’ ka maghârsarè bân nyombâng gram-program sè nambâ kasejahtera'an sosial. Klabân ḍâ'iyâ, UIN Syarif Hidayatullah Jakarta dhâddi sala sèttong kampus [[Islam]] sè bhâghus è Inḍonesia.

Rèngkassa, sajhârâna UIN Syarif Hidayatullah Jakarta èbâgi ḍâ’ ka pan-brâmpan bâkto, è antarana bâkto bhâbhâdhân (Sakola Tèngghi Islam bân Akaḍemi Ḍinas Èlmo Aghâma), bâkto fakultas IAIN al-Jami’ah, bâkto IAIN Syarif Hidayatullah, bân bâkto UIN Syarif Hidayatullah.

=== Bâkto Abâdi ===
Universitas Islam Negeri Syarif Hidayatullah Jakarta ètepteppaghi klabân Sorat Potosan Prèsidèn RI Nomer 031 Taon 2002.<ref><nowiki>http://uinjkt.ac.id</nowiki>. Sejarah UIN Syarif Hidayatullah Jakarta. (diakses 24 Oktober 2020)</ref> Lèma taon sabelunna proklamasi kamardhika'an Inḍonesia, [[Persatuan Guru Agama Islam]] (PGAI) è Paḍang abâḍi Sekolah Tinggi Islam (STI). STI ghun ajhâlân ḍu taon (1940-1942) polana bâḍâ [[Jeppang]]. Ommat Islam è Inḍonesia ta’ bu-ambu ngabâlâ pentingnga pangajhârân tègghi Islam. Pamarènta Jeppang ajhânjhiyaghi Lembaga Pendidikan Tègghi Aghâma è Jakarta, saèngghâ bângatowa Islam abâḍi Yayasan, Drs. H. [[Mohammad Hatta]] mènangka kopala bân Mohammad Natsir mènangka seketaris.

È 8 Juli 1945, yayasan abâdi Sakola Tèngghi Islam (STI) è Jakarta, èkopalaè bi' Prof. K.H. Abdul Kahar Mudzakkir. Bânnya' tokoh Muslim sè aregghâ ḍâ’ ka prosès mabâḍâ bân ma'addhek STI, è antarana Dr.(H.C.) Drs. H. Mohammad Hatta, K.H. [[Abdul Wahid Hasjim]], K.H. Mas Mansur, K.H. Fathurrahman Kafrawi, bân Farid Ma’ruf. Taon 1946, STI ngallè ka Jogjakarta, abhâreng bi' ngallèna kottha otama naghârâ ḍâri [[Jakarta]] ka Jogjakarta. È 22 Maret 1948, STI aobâ dhâddi Universitas Islam Indonesia (UII) polana sajân akembâng klabân namba fakultas, antarana:

* Fakultas Aghâma
* Fakultas Hokom
* Fakultas Ekonomi
* Fakultas Pangajhârân

Kabhutowan dâ’ ka tenaga fungsional è Departemen Aghâma Republik Indonesia adâddiyaghi sabâb pentèng bâdâna perguruan tègghi Islam saèngghâ Fakultas Aghâma UII èpèsa bân dâddi Perguruan Tègghi Aghâma Islam Negri (PTAIN) klabân Peraturan Pamarènta (PP) No. 34 Taon 1950 (tangghâl 26 September 1950). Èsebbhutaghi PTAIN atojjuan aberri’ pangajhârân studi Islam tingkat tègghi bân pusat pangembangan, adâlemaghi èlmo aghâma Islam. PTAIN èpimpin sareng Prof. K.H.R. Muhammad Adnan klabân 67 mahasiswa (taon 1951), tello’ jurusan: Tarbiyah, Qadla (Syariah), Dakwah.

Macemma mata kuliah iyâ arèya Bhâsa Arab, Pengantar Èlmo Aghâma, Fikkih, Ushul Fikkih, Tafsèr, Hadis, Èlmo Kalam, Filsafat, Mantiq, Akhlak, Tasawuf, Pabhândhingan Aghâma, Dakwah, Tarikh Islam, Sajhârâ Kabhudhâjâan Islam, Èlmo Pendidikan bân Kabhudhâjâan, Èlmo Jiwa, Pengantar Hokom, Sar-dâsar Hokom Publik bân Privat, Etnologi, Sosiologi, bân Ekonomi. Mahasiswa sè lulus bakaloreat bân doctoral ollè gelar Bachelor of Art (B.A.) dan Doktorandus (Drs) sampè' 1980.<ref><nowiki>http://uinjkt.ac.id</nowiki>. Sejarah UIN Syarif Hidayatullah Jakarta. (diakses 11 April 2020)</ref>

=== Bâkto ADIA (1957-1960) ===
Kabhutoan dâ’ ka ghuru aghâma Islam klabân tuntutan modernitas taon 1950-an adhâddhiaghi Departemen Aghâma abâdi Akademi Dinas Èlmo Aghâma (ADIA) è Jakarta. ADIA èbangun è 1 Juni 1957 klabân tojjuan adidik bân nyiapaghi pegawai negri maklè ollè ijazah pendidikan akademi bân semi akademi saèngghâ bisa dhâddhi ghuru aghâma ghâbây sakola umum, kajuruan bân sakola aghâma. Arè èbangunna ADIA iyâ arèya arè dhâddhi UIN Syarif Hidayatullah. Bâkto ajhâr è ADIA 5 taon: tingkat semi akademi 3 taon bân tingkat akademi 2 taon.

ADIA ngaghungi tello’ jurusan, yakni Pendidikan Aghâma Bhâsa Arab, bân Da’wah wal Irsyad. Komposisi kurikulum ADIA ta’ jâu bide sareng kurikulum PTAIN. Komposisina iyâ arèya Bhâsa Indonesia, Bhâsa Arab, Bhâsah Ènggris, Bhâsa Prancis, Ibrani, Èlmo Kaghuruan, Èlmo Kabhudhâjâan Umum bân Indonesia, Sajhârâ Kabhudhâjâan Islam, Tafsèr, Hadits, Musthalah Hadits, Fikkih, Ushul Fikkih, Tarikh Tasyri’ Islam, Èlmo Kalam/Mantiq, Èlmo Akhlaq/Tasawuf, Èlmo Filsafat, Èlmo Pabhândhingan Aghâma, Èlmo Pendidikan Masyarakat klabân Katua Prof. Dr. H. Mahmoed Joenoes mènangka dekan bân Prof. Dr. H. Bustami Abdul Gani mènangka bekkèl dekan.

Bâdâ du cèrè sè èkaandi’ Adia, yakni cèrè mahasiswana èpèlè dâri pegawai otabâ ghuru aghâma Departemen Aghâma sè aasal dâri daerah sadhâja Indonesia bân cèrè tangghung jâwâb pengelolaan sareng lasta anggaran ADIA Jawatan Pendidikan Aghâma (Japenda) Departemen Aghâma.

=== Bâkto Fakultas IAIN al-Jami’ah Jogjakarta (1960-1963) ===
Dâlâm 10 taon, mahasiswa PTAIN sajen bânnya’. Mahasiswana bâdâ sè dâri Malaysia, Singapur bân Brunei Darussalam. Bânnya’na mahasiswa bân rajâna area studi adhâddhiaghi bâdâna perluasan kapasitas kelembagaan, fakultas, jurusan bân mata kuliah, saèngghâ ADIA bân PTAIN Jogjakarta dâddi sèttong  klabân Peraturan Presiden Republik Indonesia No. 11 Taon 1960, 24 Agustus 1960 bân nyamana aobâ dhâddhi Institut Agama Islam Negeri (IAIN) al-Jami’ah al-Islamiyah al-Hukumiyah. IAIN èresmiaghi sareng K.H. M. Wahib Wahab mènangka Mentri Aghâma Republik Indonesia klabân Rektor Prof. Mr. Sunario Sastrowardoyo è Gheddung Kepatihan Jogjakarta.

Klabân Peraturan Presiden Republik Indonesia No. 27 Taon 1963 IAIN Jakarta apèsa sareng Jogjakarta bân kaloarra Potosan Mentri Aghâma Republik Indonesia No. 49 Taon 1963, 25 Februari 1963 angabâraghi bâdâna 2 IAIN è Indonesia, IAIN Syarif Hidayatullah Jakarta sareng IAIN Sunan Kalijaga Jogjakarta.

=== Asal Asma Syarif Hidayatullah ===
Asma Syarif Hidayatullah èpondut dâri asma asli Sunan Gunung Djati, sala sittong walisongo. Syarif Hidayatullah iyâ arèya potraèpon Nyai Rara Santang potraèpon Prabu Siliwangi dâri Pajajaran sè araka Syarif Abdullah, dâri Mesèr. Syarif Hidayatullah ngaghungi bennya’ Gellar yakni Muhammad Nuruddin, Syaikh Nurullah, Sayyid Kamil, Maulana Syekh Makhdum Rahmatullah, bân Makhdum Jati. Syarif Hidayatullah ollè gellar Sunan Gunung Jati lastarèna sède bân èmakamaghi è Cirebon. Samarèna ollè pangajhârân è tana kelahiran, Syarif Hidayatullah dâddi tokoh penting sè nyebaraghi Islam è Jâbâ, otamana bâgien Bârâ’. Beliau bisa adhâddhiyaghi potrana, Maulana Hasanuddin kobâsa Banten. Taon 1527 M, attas bhântoan Falatehan (Fatahillah), Syarif Hidayatullah bisa ngoasaaghi Sunda Kelapa bân ngoddhâk pasukan Portugis sè èpimpin Fransisco de Sa, saèngghâ èkennal klabân Kobâsa tor Ulama’.

Syarif Hidayatullah adakwa dâ’ ka pemimpin masyarakat bân bângsa panji ngangghuy cara bijaksana (bi al-hikmah wa mauidha hasanah). Beliau ngajhâraghi pangetahoan Islam bân takzirah (peringatan) lèbât atè ka atè klabân toleransi. Lamon ta’ bisa, Syarif Hidayatullah ngangghuy carah debbat (mujadalah). Carah rèya èghunaaghi dâ’ ka rèng-orèng sè ta’ senneng ka Islam. Carah dakwahna Syarif Hidayatullah èkasennengi masyarakat. Beliau jhughân nganghungi sifat sosial sè tègghi sareng lèbur asadâka dâ’ fakèr mèskèn.[http://uinjkt.ac.id.&#x20;Pedoman&#x20;Akademik&#x20;UIN&#x20;Syarif&#x20;Hidayatullah&#x20;Jakarta.&#x20;(diakses&#x20;11&#x20;April&#x20;2020)]

Syarif Hidayatullah ta’ asikap kerras dâ’ ka aghâma, kaparcajâan penduduk satempat. Kabâligghâ, Syarif Hidayatullah maparèng oning, saongghuna Islam rèya saè tor sederhana. Sadhâjâna orèng kakdintoh sami mongghu Allah Swt. Klabân ajâghâ keberagaman masyarakat, Syarif Hidayatullah araji sareng alèk Bupati Banten, putri Kaunganten (1475); èbu Maulana Hasanuddin, putri Cènah, Ong Tien (1481), putri Arab Syarifah Bagdad èbu Pangeran Jaya Kelana bân Pengeran Brata Kelana, Nyi Tepasari dâri Majapahit èbu Ratu Winahon dan Pangeran Pasarean. Syarif Hidayatullah ngaghungi peranan rajâ dâ’ ka Islam è Sunda Kelapa bân anyamaè Jayakarta. Panyamaan IAIN Syarif Hidayatullah kaangghuy angenang jasana tor dhâddhi inspirasi è masa salanjutta.<ref><nowiki>http://uinjkt.ac.id</nowiki>. Pedoman Akademik UIN Syarif Hidayatullah Jakarta. (diakses 16 April 2020)</ref>

=== IAIN klabân Mandat sè Lebbi Rajâ ===
IAIN Syarif Hidayatullah Jakarta mènangka IAIN palèng toa è Indonesia. IAIN Syarif Hidayatullah Jakarta dhâddhi Candila Islam Indonesia bân simbol kaajhuan pajhâghâan nasional (bidang pajhâghâaan sosial-kaaghâmaan). Bâdâna integrasi èlmo umum bân èlmo aghâma, adâhddhihaghi konsep IAIN sè lebbi rajah. Bâkto kakdinto è masanah Rektor  Prof. Dr. Azyumardi Azra, MA klabân èbukana jurusan Psikologi, Pendidikan Matematika (Fakultas Tarbiyah), Ekonomi bân Perbankan Islam (Fakultas Syariah) taon 1998/1999. Taon 2000 èbukka’ Program Studi Agribisnis bân Teknik Informatika alako bhâreng sareng Institut Pertanian Bogor (IPB) bân Badan Pengkajian bân Penerapan Teknologi (BPPT) bân Program Studi Manajemen sareng Akuntansi. Taon 2001 èresmiaghi Fakultas Psikologi bân Dirasat Islamiyah alako sareng Al-Azhar Mesir. Dinèng penyandang dana kampus iyâ arèya McGill University lèbât Canadian International Development Agencis (CIDA), Leiden University (INIS), Universitas Al-Azhar (Kairo), King Saud University (Riyadh), Universitas Indonesia, Institut Pertanian Bogor (IPB), Ohio University, Lembaga Indonesia Amerika (LIA), Badan Pengkajian bân Penerapan Teknologi (BPPT), Bank Negara Indonesia; Bank Muamalat Indonesia, bân laènnah.

Aobâna IAIN dhâddhi UIN klabân Sorat Potosan Bersama (SKB) Mentri Pendidikan Nasional RI Nomer 4/U/KB/2001 bân Mentri Agama RI Nomer 500/2001 tangghâl 21 November 2001. Lastarèna ghenika Sorat Nomer 088796/MPN/2001 tangghâl 22 Nopember 2001 aèssè saran èbukka’na 12 jurusan yakni Teknik Informatika, Sistem Informasi, Akuntansi, Manajemen, Sosial Ekonomi Pertanian/Agribisnis, Psikologi, Bhâsa bân Sastra Inggris, Èlmu Perpustakaan, [[Matematika]], Kimia, Fisika, bân Biologi.

== Motto ==
Taon 2007 UIN Syarif Hidayatullah netapaghi motto "''Knowledge, Piety, Integrity''". Motto rèya èdhebuaghi Rektor UIN Syarif Hidayatullah Jakarta, Prof. Dr. Komaruddin Hidayat, dâlâm pidato Wisuda Sarjana ka-67 taon akademik 2006-2007.<ref>^ <sup>a</sup> <sup>b</sup> <nowiki>http://uinjkt.ac.id</nowiki>. Pedoman Akademik UIN Syarif Hidayatullah Jakarta. (diakses 11 April 2020)</ref>

* ''Knowledge'' maksoddâ UIN Syarif Hidayatullah ngaghungi komitmen nyiptaaghi  sumber daya insani sè pènter, kreatif, bân inovatif. UIN Syarif Hidayatullah terro aperan optimal è dâlâm kegiatan learning, ''discoveries, and engagement'' hasèl riset dâ’ masyarakat.
* ''Piety'' maksoddâ UIN Syarif Hidayatullah akomitmen ngembangaghi kesolehan è dâlâm masyarakat sivitas akademikana (Habl min Allah bân habl min An-Nas).
* ''Integrity'' maksoddâ masyarakat UIN Syarif Hidayatullah iyâ arèya orèng sè ngaghungi nilai etis è dâlâ kaodian saarènah.

== Jalur Masok ==
Sabbân taon, UIN Syarif Hidayatullah mukka’ pendaftaran bâdi calon mahasiswa anyar program Sarjana Strata Satu (S1), Program Magister (S2), bân Program Doktor (S3).

Jalur masok S1 UIN Syarif Hidayatullah S1 iyâ arèya:

* Jalur Seleksi Nasional Masuk Perguruan Tinggi Negeri (SNMPTN)
* Jalur Seleksi Bersama Masuk Perguruan Tinggi Negeri (SBMPTN)
* Jalur Seleksi Penerimaan Mahasiswa Baru Mandiri (SPMB Mandiri)
* Jalur Seleksi Prestasi Akademik Nasional Perguruan Tinggi Keagamaan Islam Negeri (SPAN-PTKIN)
* Jalur Ujian Masuk Perguruan Tinggi Keagamaan Islam Negeri (UM-PTKIN)

== Sombher ==
[[Bhângsa:Universitas]]
