[[Bhengkek:COLLECTIE TROPENMUSEUM Station Kamalpier van de Madoera Stoomtram Maatschappij (MT) te Kamal Madoera TMnr 10014016.jpg|jmpl|Tapsiyun Kamal]]
'''Madoera Stoomtram Maatschappij, N.V. (MdrSM)''' iyâ arèya sala sèttong bâsèro seppur è Hinḍia Bâlândhâ sè èpa'addhek è Madhurâ. Bâsèro rèya mâbâḍâ angko'an trèm owap sè aladhini maghârsarè Madhurâ bi' tompa'an pènonjhângnga akadhi kapal feri ḍâri Bhângkalan bân Songennep. 

== Sajhârâ ==
Èpa'addhek è taon 1897, bâsèro rèya ella ollè kapotosan èdhi ka'angghuy aghârâp palèbâdhânna seppur è Madhurâ sè jhâuna 150km. Palèbâdhânna rèya nyambhungngaghi Tapsiyun Kamal è Bhângkalan bân Tapsiyun Kalianget è Songennep mènangka tapsiyun ojung. È taon 1901, empa' kabhupatèn è Madhurâ ella tasambhung bi' palèbâdhânna MdrSM. Ghi' aghârâp, MdrSM tèbâs pan-brâmpan bâgiyân ènga' è tabel è bâbâ rèya:
{| class="wikitable"
!Palèbâdhân
!Èyessa'aghi
!Lanjhâng (km)
|-
|Kamal–Bhângkalan
|08 Ḍèsèmber 1898
|18
|-
|Bhângkalan–Tunjung
|15 Maret 1899
|5
|-
|Tunjung–Kwanyar
|20 Fèbruwari 1900
|22
|-
|Tanjung–Kapedi
|20 Sèptèmber 1900
|45
|-
|Kapedi–Tambangan
|21 Jânuwari 1900
|24
|-
|Tambangan–Kalianget
|17 Fèbruwari 1899
|20
|-
|Kwanyar–Blega
|11 Maret 1901
|33
|-
|Tanjung–Sampang
|11 Maret 1901
|15
|-
|Blega–Sampang
|01 Juli 1901
|15
|-
|Kamal–Kwanyar
|01 Sèptèmber 1913
|26
|}
[[Bhengkek:Map of Madoera Stoomtram Maatschappij.jpg|jmpl|Ekkar jhâringan MSM è taon 1915]]
Ka'angghuy nonjhâng paladhinan, MdrSM aghâbây tompa'an terrosan kèya, akadhi kapal feri tojjhuwân Sorbhâjâ bân Panaroghân. È Sorbhâjâ, bâḍâ Tapsiyun Ujung è plèsèr Songay Kalimas è Ujung, Semampir, Sorbhâjâ anḍi'na OJS sè èkaghâbây mènangka kennengngan transit ḍâri ladhinan tompa'an terrosan arèya. Dhinèng è  Panaroghân bâḍâ Palabbhuwân Panaroghân mènangka kennengngan transit sè nyambung kèya bi' Tapsiyun Panaroghân Palabbhuwân anḍi'na SS.
{| class="wikitable"
!Palèbâdhân
!Èyessa'aghi
!Lanjhâng (km)
|-
|Ujung–Kamal
|15 Fèbruwari 1896
|6
|-
|Kalianget–Panaroghân
|24 Fèbruwari 1903
|40
|}

== Ḍaftar taratasan ==
È bâbâ rèya ḍaftar taratasan sè tapak èkalako bi' MdrSM:

* Kamalpier–Kwanyar lèbât Sukolilo
* Kamalpier–Kwanyar lèbât Bhângkalan
* Kwanyar–Kalianget

== Armaḍa ==
Ghâbây nonjhâng sistem, èpaḍâteng lokomotif trèm owap ḍâri Hartmann, Jerman, ghâbâyân taon 1897-1898 bân ḍâgghi' èberri' nomer C31 è jhâman Jeppang. Salaènna rowa, MdrSM anḍi' kèya armaḍâ lokomotif trèm owap ḍâri Hohenzollern.

== Panotobhân ==
''Buku Jarak'' sè èyangghit bi' DKA è taon 1950 pèra' ètolès jhâ' bâḍa palèbâdhân Kamal–Pamekkasân bân Kamal–Bhângkalan. Palèbâdhân Tanah Merah–Kwanyar bân Pamekkasân–Kalianget ètotop è taon 1936-1937 amarghâ MdrSM ta' bisa ollè bhâthè ḍâri palèbâdhân ghellâ'. Palèbâdhân Kalianget–Pamekkasân èbhungkar Jeppang ghâbây kapentingan perrang.

Ra-kèra è taon 1980 PJKA molaè tèbâs rogi polana kala moso mobil anḍi'na maghârsarè bân angko'an omom, mangkana PJKA notop kabbhi palèbâdhân è Madhurâ è taon 1984. Makke palèbâdhân arèya ètotop taon 1984, bhângonna ella ta' sakabbhina èyangghuy sajjhek 1987. Tapak èpajhâlân ebbis ''feeder'' sè èsaḍiyâ'aghi PJKA è Madhurâ, tapè nasippa ta' èkataowè.

== Èyoḍi'aghina polè ==
Mènorot Perpres No. 80 Taon 2019,  palèbâdhân seppur arèya trèkana bhâkal èyaktifaghina polè. Pangaktifan arèya ètrèka'aghi molaè ḍâri Kamal–Songennep bhâi ta' ḍâpa' ka Kalianget. Pangaktifan arèya tojjhuwâna nonjhang pamarata'an bân palekkasan ghârâbhân è eddhi'na wilayah Gerbhângkertososila (Gresik, Bhângkalan, Mojokerto, Sorbhâjâ, Siḍoarjo, bân Lamongan).

== Teppas foto ==
<gallery mode="packed">
Bhengkek:COLLECTIE TROPENMUSEUM Halteplaats van de trein van de Madoera Stoomtram Maatschappij TMnr 10014048 (cropped).jpg|Seppur ambu è haltè anḍi'na MSM.
Bhengkek:COLLECTIE TROPENMUSEUM Klein gezelschap op station Kamal-Pier van de Madoera Stoomtram Maatschappij TMnr 60028883.jpg|Ropa aḍâ'ânna Tapsiyun Kamal.
Bhengkek:COLLECTIE TROPENMUSEUM Een spoorbrug van de Madoera Stoomtram Maatschappij over de Sampang-rivier Madoera TMnr 10007514.jpg|Jâmbâdhân seppur è Songay Sampang.
Bhengkek:Madoera Stoomtram Maatschappij (23-lintasankeretaapikalianget).jpg|Sala sèttong palèbâdhân seppur MdrSM.
Bhengkek:26-KeretaApi - Madoera Stoomtram Maatschappij.jpg|Sèttong Lokomotif MdrSM lèbât.
Bhengkek:Madoera Stoomtram Maatschappij (25-JaringanrelMadurajamanBelandakemungkinaniniantaraTorjun-Sampang).jpg|Bhilughân errèl seppur MdrSM.
Bhengkek:Madoera Stoomtram Maatschappij - Drukte in de werkplaats te Kamal.jpg|Ḍipo Kamal sè ghi' èkalako bilâna.
Bhengkek:Madoera Stoomtram Maatschappij (24-LokoC3117yanglewatdiTelang-Bangkalansekitar1969).jpg|Lokomotif C3117 sè alako è errèl Telang–Bhângkalan.
Bhengkek:Madoera Stoomtram Maatschappij, 1 oktober 1904, Preferent aandeel, f 1000,00.jpg|Sorat obligasi MdrSM.
</gallery>
[[Bhângsa:Bâsèro Bâlândhâ]]
[[Bhângsa:Hinḍia Bâlândhâ]]
[[Bhângsa:Madhurâ]]
[[Bhângsa:Seppur]]
