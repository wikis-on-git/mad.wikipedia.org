'''Universitas Indonesia''' (UI) iyâ arèya universitas è Indonesia. Kampus otaman bâdâ è [[Ḍèpok]], Jhâbâ Bârâ’ bân kampus laènna bâdâ è Salemba, Jakarta Pusat. Universitas Indonesia (UI) iyâ arèya Universitas modern, komprehensif, terbuka, multibudaya, humanis bân disiplin èlmo sè luas. Alumnina lebbi dâri 400.000 orèng. Universitas Indonesia èbhângon sajjek pamarènta Bâlandhâ bâdi ngasèlaghi asisten doctor tambâ’ân sè ngaghungi sertifikat arabât tingkat dhâsar bân ngaollè Gellar dokter Jhâbâ (Javanese doctor). Resmina UI molaè tangghâl 2 Februari 1950 klabân rektor pertamana Ir. R.M. Pandji Soerachman Tjokroadisoerio. Tangghâl 2 Februari 1950 dhâddhi arè kalahèran Universitas Indonesia.

== Sajhârâ ==
UI asalla dâri Sakola Èlmo Kasehatan bân Vaksin (''Opleiding van eleves voor de genees-en helkunde en vaccine'') klabân Sorat Potosan Gubernur Hindia Belanda 1849. Morèd è dissa ollè pangajhâran abitta du taon. Lastarèna ollè gellar, dokter-dokter kèngèng apraktèk è Jhâbâ saos. Taon 1864, pangajhâranna ètamba dhâddhi tello taon bân taon 1875 dhâddhi pètto’ taon. Gellarra aobâ jughân dhâddhi Dokter Medis. Taon 1927, STOVIA aobâ  GHS (''Geneeskundige Hogeschool''). Gheddung sè dimèn èangghuy, mangkèn dhâddhih gheddunga Fakultas Kedokteran UI.

Taon 1898 pamarènta kolonial bhângon sakola anyar bâdi  STOVIA (''School tot Opleiding van Indische Artsen''). Pangajhârân è STOVIA sanga’ taon; tello taon tingkat SMP, tello taon tingkat SMA, bân tello taon tingkat diploma. Bânnya’ kaluaran STOVIA dhâddhi penggerak kamardhikaan Indonesia.

Taon 1924, pamarènta kolonial bhângon  RHS (''Rechtshoogeschool te Batavia'' - Sakola Tègghi Hokom è Jakarta) bâdi ngaghungin tenaga sipil administrasi mabâan. RHS rèya asalla Fakultas Hokom UI.

Samarèna kamardhikaan Indonesia, Badan Pendidikan Tègghi Republik Indonesia (BPTRI) èbhângon tangghâl 19 Agustus 1945 è Jakarta. BPTRI ngaghungi duâ’ fakultas, yakni kedokteran sareng hokom. Katua BPTRI iyâ arèya Prof. dr. Sarwono Prawirohardjo. Fakultas kedokteran èbukka’ tangghâl 1 Oktober 1945 bân bisa lulusaghi 90 dokter. Bâjâ Bâlândhâ masok pole ka Indonesia akhèr 1945, BPTRI ngallè ka Surakarta, Klaten Jogja, [[Koṭṭa Sorbhâjâ|Sorbhâjâ]], bân Malang. Tangghâl 1 Juni 1945, NICA abâdi ''Nood Universiteit'' / Universitas Samentara è Jakarta. Tangghâl 21 Maret 1947, ''Nood Universiteit'' aobâ dhâddhi ''Universiteit van Indonesie'' (UVI). Ding la Jakarta abâli polè, pamarènta mabâli BPTRI ka Jakarta bân ègabungaghi sareng ''Universiteit van Indonesie'' (UVI) bân ngaghungi nyama anyar yakni Universiteit Indonesia (UI).

Awwalna UI ngaghungi 9 Fakultas bân 3 lembaga è 5 kotta, yakni Fakulteit Kedokteran, Fakulteit Èlmo Hokom bân Èlmo Pengetahuan Masyarakat, Fakulteit Sastra bân Filsafat è Jakarta; Fakulteit Èlmo Alam bân Èlmo Pasti, Fakulteit Èlmo Pengetahuan Teknik, bân Lembaga Pendidikan Ghuru Menggambar è Bandung; Fakulteit Pertanian bân Fakulteit Kedokteran Hèwân è Bogor; Fakulteit Ekonomi è Makassar; Fakulteit Kedokteran bân Lembaga Kedokteran Ghighi è Sorbhâjâ.

Taon 1955, UU No. 10 bâdâ UU èssèna Paobâân ''universiteit'', ''universitet'', bân ''universitit.'' Sajjek rowa Universiteit Indonesia aobâ Universitas Indonesia.

On-laon, Fakultas sè bâdâ è kotta laèn dhâddhi kampus bi’-dibi’ sèbeng. Tangghâl 2 Maret 1959, Fakultas Teknik bân Fakultas Èlmo Pengetahuan Alam dhâddhi Institut Teknologi Bandung. Tangghâl 1 September 1963 Fakultas Patanèan bân Fakultas Kedokteran Hèwân UI dhâddhi Institut Patanèan Bogor (IPB). Fakultas è Sorbhâjâ dhâddhi Universitas Airlangga bân sè è Makassar dhâddhi Universitas Hasanuddin. Taon 1964, Fakultas Kaghuruan bân Èlmo Pendidikan dhâddhi Universitas Negri Jakarta.

Nalèka Orde Baru è taon 1966, pamarènta nunjuk Ghuru Besar UI kaangghuy dhâddhi tri-mentri, bâdi abeccèk ekonomi Indonesia. Sajjek rowa UI aberri’ bhuktè nyata akontribusi ka Indonesia.

== Atribut Identitas ==
'''Lambang'''

Lambang UI èbâdi taon 1952 sareng Sumartono (Sumaxtono), mahasiswa jurusan Seni Rupa Fakultas Teknik. Desain Sumaxtono ngala’ inspirasi dâri kala-makara. Kala bân Makara iyâ arèya tokoh mitos Hindu, dekor dâlâm candi è Indonesia. Kala bâdâ è attas, Makara bâdâ è bâbâ. Kala mènangka kakuatan mataarè, bân makara mènangka kakuatan kakuatan bhumè. Kaduâna amaksod alambangaghi UI mènangka sombher èlmo pangataoan sè nyebar ka kabbhi penjuru.

Lambang UI jhughâ aghâmbhâr bhungka bân cabang amaksod èlmo pangetaoan sè landhu polan aèng sè resbhes è bâbâna. Kuncup amaksod èlmo pangrtaoan anyar. Kabbhi anunjukaghi èlmo pangetaoan è UI akembang klabân kabhutohan zaman.

Makara aghili aèng amaksod hasèl sè amancar ka sadhâjâ penjuru; UI mènangka sombher èlmo pangetaoan sè ngasèlaghi sarjana pènter, terampil, takwa, andhâp asor lekkas ngartè dâ’ ka teknologi è masyarakat.

Buku sè nerangaghi rancangan desain sareng makna iyâ arèya ''Universiteit Indonesia, Fakulteit Teknik, Bandung: Rentjana Untuk Tahun Peladjaran 1952-1953'' (Pacèta’an AID, Bandung, 120 hlm.)

Makara Universitas Indonesia bârnana koneng, kèng èbâgi pole tèyap fakultas.

Bhiru Dâun: Fakultas Kedokteran

Bhiru Dâun – Potè: Fakultas Kedokteran Ghighi

Bhiru – Celleng: Fakultas Matematika bân Èlmo Pengetahuan Alam

Bhiru: Fakultas Teknik

Mèra: Fakultas Hokom

Bu-abu: Fakultas Ekonomi bân Bisnis

Potè: Fakultas Èlmo Pengetahuan Bhudhâjâ

Bhiru Ngodâ: Fakultas Psikologi

Jhingghâ: Fakultas Èlmo Sosial bân Politik

Mèra – Bungo: Fakultas Èlmo Administrasi

Bungo: Fakultas Kesehatan Masyarakat

Bhiru – Mèra: Fakultas Èlmo Komputer

Bhiru Ngodâ – Bhiru - Bhiru Ngodâ: Fakultas Èlmo Keperawatan

Bhiru - Bhiru Dâun: Fakultas Farmasi

Bhiru Dâun – Jhingghâ – Bhiru: Program Vokasi DIII

Celleng - Bhiru Dâun: Sakola Èlmo Lingkungan

Celleng - Bu-abu: Sakola Kajian Stratejik bân Global

== Panji ==
UI ngaghungi Panji sè abentuk kapak. Kapak kainto èangghuy è zaman neolitikum, yakni zaman bâto ka zaman perunggu sè amaksod Indonesia andi’ sèfat sè dinamis ngirèng zaman.

Neng tengnga kapak iyâ arèya lambang Universitas Indonesia sè abentuk matahari. Maksodda UI mènangka pelopor rakyat è bidang pangataoan. Bârnana konèng emmas sè maksodda raja bân agung.

== Jaket Almamater sareng Jas UI ==
Jaket almamater UI èsebbhut Jakun, akronim dâri jaket kuning. Bârna dhâsarra konèng tèra’ klabân ghâmbhâr lambing UI (makara) sè èpasang è dâdâ kacèr sesuai sareng bârna panji fakultas bâng-sèbâng.


Jas UI abârna dâsar konèng aghâmbhâr lambing UI sè èghâbây klabân border bân ètempel neng dâdâ kacèr.

== Kendhi Èlmo ==
Kendhi èlmo iyâ arèya kendhi mènangka simbol neng acara wisudana sarjana bân èberri’ dâ’ ka mahasiswa anyar. Maksodda dâddi lambang lanjutan dâri generasi sè lulus dâ’ ka generasi sè anyar. Akadhi ongkapan: ''Ribuan yang Datang, Ribuan Pula yang Pergi''.

== Laghu ==
Laghu wâjib UI iyâ arèya ''Himne Almamater'' bân ''Genderang Universitas Indonesia.'' Biasana ènyanyiaghi neng acara universitas, nyambut mahasiswa anyar, bân wisuda. Laghu ''Himne Almamater''  ècèptaaghi sareng H.S. Mutahar bân èssèna tentang tèkad warga UI maklè Bersatu ngamalaghi tridharma perguruan tègghi. Manabi laghu ''Genderang Universitas Indonesia'' èssèna tentang semangat mahasiswa UI è dâlâm nyarè èlmo bân abâktè. Bân taon mahasiswa UI nyanyi laghu rèya abhârâng laghu laènna akadhi Rayuan Pulau Kelapa, ''Pahlawan Muda,'' bân ''Keroncong Kemayoran.''

== Kampus ==
Kampus UI bâdâ 2, neng Salemba bân Depok. Kabânnya’an fakultassa bâdâ neng Depok klabân lahan 320 hektar. 25% lahan èangghuy gâbây akademik, riset bân kemahasiswaan, 75% gâbây green campus bân bâdâ 6 danau alam.

=== Cikini ===
Kampus UI neng Cikini bâdâ neng Cikini, Jakarta Pusat. Program sè bâdâ neng Cikini iyâ arèya Pascasarjana Fakultas Administrasi bân Kedokteran komunitas.

=== Salemba ===
Kampus UI neng Salemba bâdâ neng Salemba, Jakarta Pusat. Fakultas sè bâdâ neng Salemba iyâ arèya administrasi Fakultas Kedokteran, administrasi Fakultas Kedokteran Ghighi, Program Pascasarjana Multidisplin, Program Ekstensi, Magister Manajemen Fakultas Ekonomi bân Laboratorium Fakultas Teknik.

=== Depok ===
Kampus utama UI bâdâ neng antara Jakarta Lao’ bân Depok. Èbângon 1980-an. Fakultas sè bâdâ neng Depok iyâ arèya MIPA, Teknik, Psikologi, Hukum, Ekonomi, Ilmu Sosial bân Èlmo Politik, Èlmo Pengetahuan Bhudhâjâ, Èlmo Komputer, Kesehatan Masyarakat, Èlmo Keperawatan, Farmasi, Èlmo Administrasi, Fakultas Kedokteran, Fakultas Kedokteran Ghighi (sajjhek taon 2013).

== Organisasi bân Tata Kelola ==
Universitas Indonesia iyâ arèya perguruan tinggi negri abhâdhân hokom adhâsar Peraturan Pamarènta Nomor 68 Taon 2013. Organ universitas yakni:

·        Majelis Wali Amanat

·        Rektor

·        Senat Akademik

·        Dewan Ghuru Besar

=== Unsur Penunjang Akademik ===
·        Bhâdhân Pengembangan Universitas bân Pengelolaan Logistik

·        Bhâdhân Legislasi bân Layanan Hukum

·        Roma Sakè’ Pendidikan

·        Bhâdhân Penjaminan Mutu Akademik

·        Satuan Pengawas Internal

·        Satuan Manajemen Resiko

·        Kantor Urusan Internasional

·        Kantor Penerimaan Mahasiswa Anyar

·        Kantor Sombher Daya Pembelajaran

·        Kantor Administrasi Riset bân Inovasi

·        Kantor Pengelolaan Produk Riset bân Inovasi

·        Perpustakaan

·        UPT Asrama

·        UPT Klinik Satelit

·        UPT Pengamanan Lingkungan Kampus

·        UPT Keselamatan, Kesehatan Kerja bân Lingkungan

=== Unsur Pelaksana Administrasi ===
·        Direktorat Pendidikan

·        Direktorat Pengembangan Akademik

·        Direktorat Kemahasiswaan

·        Direktorat Perencanaan bân Anggaran

·        Direktorat Keuangan

·        Direktorat Akuntansi

·        Direktorat Pengelolaan bân Pemeliharaan Fasilitas

·        Direktorat Riset bân Pengabdiaan Masyarakat

·        Direktorat Inovasi bân Inkubator Bisnis

·        Direktorat Sistem bân Teknologi Informasi

·        Direktorat Sombher Daya Manossa

·        Direktorat Pengembangan Karier bân Hubungan Alumni

·        Direktorat Kerjasama

·        Direktorat Pengelolaan bân Pengembangan Unit Usaha

=== Unsur Pelaksana Pelayanan Umum ===
·        Kantor Hubungan Masyarakat bân Keterbukaan Informasi Publik

·        Kantor Arsip

== Fakultas, Sekolah, Program ==
'''Rumpun Èlmo Kesehatan'''

·        Fakultas Kedokteran

·        Fakultas Kedokteran Ghighi

·        Fakultas Farmasi

·        Fakultas Kesehatan Masyarakat

·        Fakultas Èlmo Keperawatan

'''Rumpun Sains-Teknologi (Saintek)'''

·        Fakultas Matematika bân Èlmo Pengetahuan Alam

·        Fakultas Teknik

·        Fakultas Èlmo Komputer

'''Rumpun Sosial-Humaniora (Soshum)'''

·        Fakultas Hokom

·        Fakultas Ekonomi bân Bisnis

·        Fakultas Èlmo Pengetahuan Budaya

·        Fakultas Psikologi

·        Fakultas Èlmo Sosial bân Èlmo Politik

·        Fakultas Èlmo Administrasi

'''Sekolah Pascasarjana Multidisplin Ilmu'''

·        Sekolah Èlmo Lingkungan

·        Sekolah Kajian Stratejik bân Global

'''Vokasi/Kejuruan'''

·        Program Vokasi

= Fasilitas =

=== Makara Art Centrum ===
Makara Art Centrum iyâ arèya sarana bâdi pagelaran seni bân bhudhâjâ sivitas akademika UI. Gedung rèya èresmiaghi Agustus 2017.

=== Integrated Faculty Club (IFC) ===
Integrated Faculty Club iyâ arèya kennengan olahraga bân acara sè bisa èangghuy masyarakat loar (acara rapat, kabinan bân cem-macemma). Lokasina è loar kampus semma’ sareng restoran Mang Engking. Sajjek taon 2017 IFC èkelola abhârâng Relife Property klabân nyama Felicity Festival.

[[Bhângsa:Universitas]]
