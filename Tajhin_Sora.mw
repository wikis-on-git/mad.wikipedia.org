[[Bhengkek:Tajhin Sora.png|jmpl|Tajhin Sora]]
'''Tajhin Sora''' (Carakan: ꦠꦗꦶꦤ꧀ꦱꦺꦴꦫ) iyâ arèya sala sèttong kakanan sè pèra' bâḍâ è bulân [[Sora]] (1 Muharram)<ref>Japarudin, Japarudin (2017-12-29). "TRADISI BULAN MUHARAM DI INDONESIA". ''Tsaqofah dan Tarikh: Jurnal Kebudayaan dan Sejarah Islam''. '''2''' (2): 167. doi:10.29300/ttjksi.v2i2.700. ISSN&nbsp;2528-732X.</ref>. Tajhin arèya èghâbây ḍâri [[bherrâs]] sè èkowaè [[pathè]] sè abârna konèng. È attassa èberri' [[ajâm]] ghuring sè èbi-robi, [[tellor]] ghuring sè èghulung, [[Taufik Wijaya|tahu]], tempe, [[kacang tana]] ghuring, [[bhâbâng mèra]] ghuring bân èn-laènna.

== Tojjhuwân ==
Tajhin Sora arèya èkaghâbây bi' maghârsarè Madhurâ ka'angghuy maèlang na'as bân ajâgâ kaselameddhânna abâ'. Polana è bulân Sora sala sèttong bâkto sè aghâbây na'as abâ'<ref name=":0">Rahman, Moch Abdur; Kusnadi, Kusnadi; Suharijadi, Didik (2019-07-21). "ISTILAH-ISTILAH DALAM REGISTER PENGETAHUAN KELAUTAN NELAYAN MADURA DI DESA PESISIR, KECAMATAN BESUKI, KABUPATEN SITUBONDO: KAJIAN ANTROPOLINGUISTIK". ''SEMIOTIKA: Jurnal Ilmu Sastra dan Linguistik''. '''20''' (2): 129. doi:10.19184/semiotika.v20i2.13177. ISSN&nbsp;2599-3429.</ref>.  

== Kadhâddhiyân ==
Bâḍâna tajhin Sora arèya nyambhung ka kadhâddhiyân sè penting è bulan Sora. Kadhâddhiyânna iyâ arèya bânjir rajâ è jhâman [[nabi Nuh]]. Nabu Nuh èpakon sareng Allah SWT ka'angghuy aghâbây [[parao]] amarghâ kennengnganna nabi Nuh bhâkâl bâḍâ'â bânjir rajâ. Pas è bâkto bânjir, nabi Nuh bân orèng sè noro'è nabi Nuh nompa' parao, saèngghâna bânjir rajâ ta' ḍâpa' ka kennengnganna. [[Bânjir]] ghellâ' abiddhâ sapolo arè, molaè tangghâl 1 kongsè 10 Sora. Saabiddhâ sapolo arè rowa, nabi Nuh aghâbây [[tajhin]] ma'lè ngennèng nyambhung oḍi' bân ta' kalaparan. Tajhin èkaghâbây polana bahan kakanan sakonnè', dhinèng panompang paraona bânnya'. Mangkana, tajhin Sora kongsè satèya èyangghep parlambhâng mowang na'as, amarghâ è bulân Sora bâḍâ mosibâ bânjir rajâ. Pas bâkto mosibâ bânjir rajâ kasebbhut, rèng-orèng aghâbây tajhin ghâbây nyambhung oḍi'<ref name=":0" />.  

== Sombher petthèghân ==
<references />
[[Bhângsa:Kakanan]]
[[Bhângsa:Tajhin]]
