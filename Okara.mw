'''Okara''' iyâ arèya rangkè'anna ca'-oca' sè aghânḍhu artè<ref>Tim Pakem Maddhu. Kamus Bahasa Madura. Penerbit Karunia. Pamekasan.</ref>. Neng è ḍâlem okara bâḍâ bâgiyân sè palèng parlo iyâ arèya jhejjher bân carètana. Jhejjher neng bhâsa Inḍonesia èkoca' ''subjek'', dhinèng carètana neng bhâsa Inḍonesia èsebbhut ''predikat''<ref>Hamzah, B.H., Sayunani, I., Gani, A., Zaini, Rusliy, sareng Dradjid, H. M. 2015. Sekkar Anom 2. Dinas Pendidikan Provinsi Jawa Timur.</ref>.

== Macemma okara ==
Cem-macemma okara bisa ètèngghu ḍâri pan-brâmpan paddhu pangabâsân, akadhi bâḍâ-enjâ'na jhejjer bân carètana, tojjhuwânna, bân kompolanna. È bâbâ rèya èjhârbâ'aghi cem-macemma okara è ḍâlem bhâsa Madhurâ.

=== Mètorot jhejjher bân carèta ===

==== Okara samporna ====
Okara sè jhejjer bi' carètana paḍâ èsebbhut.

<u>Conto</u>:

* Bu' Sati'a ngakan.
* Eppa' mancèng.
* Alè' aghellâ'

{|
!Jhejjher
!Carèta
|-
|Bu' Sati'a
|ngakan
|-
|Eppa'
|mancèng
|-
|Alè'
|aghellâ'
|}

==== Okara ta' samporna ====
Okara sè sala sèttong jhejjher otabâ carètana ta' èsebbhut.

<u>Conto</u>:

* Mellè acan
* Nabâng empè'
* Ajhâlan ka masèghid

{| class="wikitable"
|+Parbhânḍhingan okara ta' samporna bi' samporna
!Okara ta' samporna
!Okara samporna
|-
|Mellè acan
|Embhuk mellè acan
|-
|Nabâng empè'
|Ghuttè nabâng empè'
|-
|Ajhâlân ka masèghit
|Santrè ajhâlân ka masèghit
|}

==== Okara rèngkes ====
Okara sè jhejjher otabâ carètana ta' èsebbhut, tapè jhejjher otabâ carètana sè ta' èsebbhut ghellâ' rèya kennèng èsarè neng è okara sabelluna otabâ samarèna.

<u>Conto</u>:
{|
!Okara rèngkes
!Okara sè ghenna'
!Jhejjher
!Carèta
|-
|Karno
|Karno nolès
|Karno
|nolès
|-
|Ngènom
|Sayuti
|Sayuti
|ngènom
|-
|Nolès
|Dulaswi
|Dulaswi
|nolès
|-
|Sitti
|Sitti ablânjhâ
|Sitti
|ablânjhâ
|}
Katerrangan:

Conto è attas tamaso’ contona okara rèngkes, mon èjhungaḍâ’i kalabân okara pètanya. Dhâddhi, jhejjher otabâ carètana sè ta’ èsebbhut ḍâlem okara rèngkes, bisa èghenna’è neng okara sè sabellunna.

== Sombher ==
<references />

[[Bhângsa:Bhâsa Madhurâ]]
[[Bhângsa:Bhâsa]]
