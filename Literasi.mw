'''Literasi''' iyâ arèya istilah umum sè arojuk dâ' ka saprangkat kamampoan bân individu è dâlem maca, nolès, acaca, mètong, bân meccaaghi masala è tingkat kaahlian tartanto sè èparloaghi è dâlem kaodi'an rè-saarè. Saèngghâ, literasi ta' bisa èpèsaaghi dâri kamampoan abhâsa.

Dâlem bhâsa Latèn, oca' literasi èsebbhut ''literatus,''artèna orèng sè ajhâr. National Institute for Literacy ajellasaghi sè èmaksod bi' literasi iyâ arèya kamampoan sasorang maca, nolès, caca, mètong, bân meccaaghi masalahè dâlem tingkat kaahlian sè èparloaghi dâlem lako, kaluarga, bân masyarakat. Education Development Center (EDP) ajellasaghi jhugân pengertian dâri literasi iyâ arèya kamampoan sasorang ngangghuy potènsi sè èkaandi' bân ta' sabâtes kamampoan bâca tolès bhâi. UNESCO ajellasaghi jhugân literasi iyâ arèya saprangkat keterampilan sè nyata khosossa katarampilan kognitif è dâlem maca ban nolès sè tarlepas dâri konteks è dimma keterampilan sè èkamaksod èollèaghi dâri sapa keterampilan kasebbhut èkaollè bân dâ'emma cara ollèna. Mongghu UNESCO, pamahaman sasorang dâ' ka literasi èpengaroè sareng kompetensi bidang akademik, konteks nasional, nilai-nilai bhudhâjâ sareng pengalaman. Bân è dâlem kamus online Merriem - Webster èjellasaghi literasi iyâ arèya kamampoan otabâ kualitas melek aksara sè terdiri dâri kamampoan maca, nolès bân kennal sareng paham ide-ide visual.


