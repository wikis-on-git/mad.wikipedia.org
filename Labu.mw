'''Labu''' otabâ '''labu konèng''' ('''''Cucurbita moschata''''') èkennal jhughân sareng ''waluh'' (Jhâbâ, Sunda), ''labu parang'' (Malaju) <ref>https://ccrc.farmasi.ugm.ac.id/?page_id=131</ref>, dhinèng è bhâsa Indonesia èkoca' ''labu kuning''. Buwâ panèka èkategorèyaghi ḍâlem bhâlâ buwâ bu-labuwân, sè ghi’ sarompon sareng buwâ melon (''Cucumis melo)'' bân tèmon (''Cucumis sativus''). Labu panèka tombuwân sè ajhalâr, neng è dâun sareng bhungkana bâḍâ ḍuri alos tor lembu’. Salèrana tamaso’ ḍha’ tombuwân mosèman, manabi saèllana abuwâ, maka tombuwân arèya lajhu matè.[[Bhengkek:Waluh.JPG|thumb|labu]]

== Manpa'at ==
Buwâ labu anḍi' bânnya’ manpa'at ḍha’ ka manossa, è antarana: 

# Kennèng èpadhaddhi kowa
# Kennèng èpadhaddhi [[kolek]]
# Kennèng èpadhaddhi jhâjhân
# Kennnèng jhughân èpadhaddhi kuwè.

Salaèn dhâghinga sè èkakan mènangka la-ola, ḍâun labu jhughân kennèng èpadhaddhi ghângan sè èyola kalabân parotan nyèor ngoḍâ sè èsebbhut ''adhun''. Salaèna arowa, labu jhughân anḍi' nilai ropèya bâgi maghâsarè ka'angghuy manyambhung oḍi'.

== Ghâḍhuwân Gizi ==
Buwâ labu jhughân aghâḍhu nilai gizi sè tèngghi, antarana; beta karoten, vitamin A, serrat, vitamin C, vitamin K, bân Niacin otabâ vitamin B3. Tor anḍi' kanḍhungan mineral misalla kalium, zat bessè, fosfor, magnesium, tor kalium<ref>Sudarman, M. ''Pemanfaatan Labu Kuning (Cucurbita Moschata Duch) Sebagai Bahan Dasar Pembuatan Cookies''. <nowiki>http://eprints.unm.ac.id/10514/1/ARTIKEL.pdf</nowiki>. Akses tanggal 7 Oktober 2020 Sumenep.</ref>. 

== Kasèyat ==
Buwâ labu anḍi' kasèyat nangkal sacem-macemma panyakè' kanker. Aèng ḍâri buwâna labu kennèng èghuna'aghi mènangka panabârra racon kèbân sè abisa, samantara bâi'na labu èpadhaddhi obhât cacèng pèta.

==  Sombher ==
<references />
[[Bhângsa:Biologi]]
[[Bhângsa:Totombuwân]]
