[[Bhengkek:Anona Muricata.jpg|thumb|Buwâna nangka ènglan]]
'''Nangka ènglan''' otabâ '''nangkèlan''' otabâ '''nangka buris''' (''Anona muricata'')  iyâ arèya tombuwân sè asalla ḍâri Karibia, Amèrika Tengnga bân Lao'. Neng è bhâsa Indonesia nangka ènglan arèya èkoca' '''sirsak''' otabâ '''durian belanda''' polana buwâ rèya èghibâ Bâlândhâ ka Nusantara è abad ka-19. 

== Jhâjhârbâ'ân ropa ==
Bhungkana bisa ḍâpa' ghân 8m tèngghina, ghlâghârra abârna sokklat, bunter, acangka. Ḍâunna loncong ènga' tellor, konco' ḍâunna lancèp, plèsèr ḍâunna rata, lanjhâng talangkè'na 5 mm, abârna bhiru bâk konèng. Kembhângnga bâḍâ è ghlâghâr otabâ cangkana, abârna konèng olay. Buwâna bânne buwâ bhlâka, tapè sè èmaksod "buwâ" iyâ arèya kompolanna bânnya' buwâ (buwâ ''agregat'') sè aghâḍhuwân sèttong bighi sè manyèttong apèt-rampèt bân kaèlangan bâng-sèbâng engghâna. Dhâghing buwâna abârna potè, dhinèng bighina celleng bârnana. Ramo'na abârna sokklat ngoḍâ bunter, macem ramo'na ghâsèng<ref>Syamsuhidayat, S.S & Hutapea, J.R. 1991. ''Inventaris Tanaman Obat Indonesia'', edisi kedua, Departemen Kesehatan RI, Jakarta</ref>.

== Panyalambherrân ==
Nangka ènglan nyalambher è Indonesia<ref>https://ccrc.farmasi.ugm.ac.id/?page_id=2285#4</ref>.

== Ghâḍhuwân kimia ==
Ḍâun nangka ènglan aghâḍhuwân acetogenin, mènnya èsènsial, reticuline, loreximine, coclaurine, annomurine, bân higenamine. Buwâna aghâḍhuwân bânnya' [[karbohidrat]], otamana [[fruktosa]]. Ghâḍhuwân gizi laènna antarana vitamin C, vitamin B1, bân vitamin B2 sè cokop bânnya'. Bighina asèpat racon bân kapprana èghuna'aghi mènangka insèktisiḍa, paḍâ kèya sareng bighina [[sarkajâ]]<ref>Mclaughlin., 2008. ''Paw-paw and Cancer Annonaceous Acetogenin from Discovery to Comercial Products'', Department of Medicinal Chemistry and Molecular Pharmacology, School of Pharmacy and Pharmaceutical Sciences, Purdue University'','' 71(7):1311–1321</ref>. 

== Sombher ==
<references />
[[Bhângsa:Totombuwân]]
