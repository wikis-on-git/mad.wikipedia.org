'''Bhâsa Madhura''' (Carakan: ꦧꦱꦩꦢꦸꦫ) iyâ arèya bhâsa sè èkacator bi' [[orèng Madhurâ]]. Bânnya'na panotor bhâsa Madhurâ ra-kèra bâḍâ 14 juta orèng, sè ètotorraghi è [[Polo Madhurâ]], paddhu tèmor Jhâbâ Tèmor otabâ sè èkoca' ''Daerah Tapal Kuda'' ḍâri Pasuruwan, Probolinggo, Situbândâ, Bândâbâsa, Lomajhâng, bân Banyuwangi, Kapolowan Masalembo, kangsè Polo Kalimantan. Bhâsa Kangèyan makkè sabhungka bi' bhâsa Madhurâ tapè èyangghep bhâsa dhibi'.

È [[Polo Kalimantan]], maghârsarè Madhurâ palèng bânnya' è Sambas, Pontianak, Bengkayang, bân Ketapang, Kalimantan Bârâ'. Dhinèng è [[Kalimantan Tengnga]], bânnya' sè neptep è Kotawaringin Tèmor, Palangkaraya, bân Kapuas. Tapè ana' potona è lahèr è ḍissa' ella ta' bisa abhâsa Madhurâ polè.

== Fonologi ==
Bhâsa Madhurâ anḍi'  6 monyè keccap, 31 ta' keccap, bân 3 marduwânè.

=== Keccap ===
Keccap è ḍâlem bhâsa Madhurâ è antarana /a/, /i/ /u/, /ɛ/, /ə/ otabâ /ɤ/, bân /ɔ/. 
{| class="wikitable"
!Cara jhilâ
!Aḍâ'
!Tengnga'an
!Buḍi
|-
|Tèngghi
|i
|
|u
|-
|Tengnga'an
|ɛ
|ə / ɤ
|ɔ
|-
|Mabâ
|
|a
|
|}
Kaennem keccap ghellâ' anḍi' alofon antarana:

* Keccap /i/ anḍi' tello' alofon, iyâ arèya [i], [I], bân [ĩ]:
** Keccap /i/ lomrana èyoca'aghi [i]; 

[[Bhângsa:Bhâsa]]
