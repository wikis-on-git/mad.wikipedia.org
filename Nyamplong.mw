[[Bhengkek:Calophyllum inophyllum (7).jpg|thumb|Nyamplong]]
'''Nyamplong''' (''Calophyllum inophyllum'') iyâ arèya tombuwân sè tamaso' ka ḍâlem famili Calophyllaceae. Tombuwân arèya nyalambher è Madagaskar, Afrika Tèmor, Asia Lao', Asia Tèmor Lao', Kapolowan Pasifik, Hindia Bârâ', bân Amèrika Lao. È [[Indonesia]], nyamplong nyalambher molaè ḍâri Sumatera Bârâ', Riau, Jambi, Sumatera Lao', Lampung, Jhâbâ, Kalimantan Bârâ', Kalimantan Tengnga, Sulawesi, Maluku, Nusa Tenggara Tèmor, bân Papua.

== Jhâjhârbâ'ân ropa ==
Bhungkana bisa tombu ghân 25m, terkaḍhâng ghân 35m, ghettana abârna potè otabâ konèng. Bhuleddhâ sampè' 150cm, kolè' lowarra atos-blettos<ref>http://www.worldagroforestry.org/treedb/AFTPDFS/Calophyllum_inophyllum.PDF</ref>.

== Panyalambherrân ==
Nyamplong nyalambher è bânnya' kennengngan è dhunnya, è antarana Australia, Kamboja, Kapolowan Cook, Fiji, Polinesia Perancis, India, Indonesia, Jeppang, Kiribati, Laos, Madagaskar, Malaysia, Kapolowan Marshall, Myanmar, New Kaledonia, Polo Norfolk, Papua Nugini, Filipina, Reunion, Samoa, Kapolowan Salomon, Sri Lanka, Taiwan, Cèna, Thailand, Tonga, Vanuatu, bân Vietnam<ref>Ong, H. C., Masjuki, H. H., Mahlia, T. M. I., Silitonga, A. S., Chong, W. T., & Leong, K. Y. (2014). Optimization of biodiesel production and engine performance from high free fatty acid Calophyllum inophyllum oil in CI diesel engine. ''Energy Conversion and Management'', ''81'', 30-40.</ref>.

== Paghuna'an ==
Ramo'na ghâbây antibaktèri, nambhâi ḍisèntri, gonorea (akemmè nana), loka, bân paḍârâ'ân. Ḍâunna nyegghâ towana ola' antèng ḍâri rengngè' ''Culex quinquefasciatus'' bân ''Aedes aegypti'', bârâ soko, ḍisèntri, bân nyello cèṭak salajâ<ref>Dari, D. W. (2010). Isolasi Dan Elusidasi Struktur Biflavonoid Dari Daun Nyamplung (Calophyllum inophyllum Linn.).</ref><ref>Su, X. H., Zhang, M. L., Li, L. G., Huo, C. H., Gu, Y. C., & Shi, Q. W. (2008). Chemical constituents of the plants of the genus Calophyllum. ''Chemistry & Biodiversity'', ''5''(12), 2579.</ref><ref>Gunawan, S., Aparamarta, H. W., Taufany, F., Prayogo, A., Putri, S. H. A., & Wijaya, C. J. (2020). Separation and purification of triglyceride from nyamplung (Calophyllum inophyllum) seed oil as biodiesel feedstock by using continuous countercurrent extraction. ''Malaysian Journal of Fundamental and Applied Sciences'', ''16''(1), 18-22.</ref>.

== Sombher ==
<references />
[[Bhângsa:Totombuwân]]
[[Bhângsa:Callophylaceae]]
