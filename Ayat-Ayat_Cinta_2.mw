'''Ayat-Ayat Cinta 2''' iyâ arèya filem Indonesia sè rèlès tangghâl 21 Desember 2017. Film arèya èrèles jughân tangghâl 11 Jânuwari 2018 è [[Malaysia]] sareng [[Brunei|Brunei Darussalam]]. Sutradarana [[Guntur Soehardjanto]]. Filem rèya filem kaḍuwâ’ ḍâri [[Ayat-Ayat Cinta|Ayat-Ayat Cinta.]]

== Rèngkessan Carèta ==
Filem rèya acarèta Fahri (Fedi Nuril) sè oḍi’ kadhibi’ è Edinburgh bhârâng asisten Halusi (Pandji Pragiwaksono). Fahri kaèlangan Aisha pèttong bulân. Aisha èlang è Gaza, Palestin. Fahri terros nantos Aisha. Aslina Fahri seḍḍhi. Fahri sibok dhâddhi dosen bân pengusaha è Edinburgh. Kancana bâkto è Al-Azhar, Misbah numpang atingghâl è romana Fahri. Fahri segghut ngadepaghi masala sareng ghâ-tatangghâna, iyâ arèwa nenek Yahudi, Catarina (Dewi Irawan), Keira McGils (Chelsea Islan), pamaèn biola sè bejhik sara ka Fahri polana ngangghep Fahri teroris. Fahri istiqomah abhânto ghâ-tatangghâna mènangka amanah Aisha. Niat bhâgus Fahri mala dhâddhi sala paham. Kaoḍi'ânna Fahri sajân rumit ding la Hulya (Tatjana Saphira), sapopona Aisha.

== Aktor bân Aktris ==

* Fedi Nuril mènangka Fahri bin Abdullah Shiddiq
* Tatjana Saphira mènangka Hulya
* Chelsea Islan mènangka Keira
* Jihane Almira Chedid mènangka Clara
* Dewi Sandra mènangka Sabina
* Nur Fazura mènangka Brenda
* Pandji Pragiwaksono mènangka Hulusi
* Bront Palarae mènangka Baruch
* Dewi Irawan mènangka Catarina
* Deborah Whyte mènangka Janet
* Cole Gribble mènangka Jason
* Arie Untung mènangka Misbah
* Melayu Nicole Hall mènangka Layla
* Millane Fernandez mènangka Lynda
* Mathias Muchus mènangka Anomma Fahri
* Syifa Hadju mènangka Fatimah
* Paul Lapsley mènangka Polisi

== Produksi ==
Filem rèya èsutradai sareng Guntur Soehardjanto. Sè nolès skenario iyâ arèya Alim Sudio bân Ifan Islami. Carèta filem arèya mondhut dâri novella Habiburrahman el-Shirazy. Produser filem rèya yakni Manoj Punjabi bân Dhamoo Punjabi.

Proses maca skenario èmolaè è bulân April. Proses syuting èmolaè 5 Agustus 2017, abitta 50 arè. Filem rèya alatar è Gaza, Skotlandia, London, Budapest, bân Jakarta. Ca'èpon Manoj, proyek rèya proyek sè raja, lebbi dâri 16 Milyar.

== Musik ==
Album soundtrack èliris tangghâl 4 Desember 2017. Albumma ènyanyiaghi Rossa (''Bulan Dikekang Malam''), Krisdayanti (''Ayat-Ayat Cinta 2''), Isyana Sarasvati (''Masih Berharap'') Raisa (''Teduhnya Wanita''), Payung Teduh (''di Antara Pepohonan''), Sarah Saputri (''Harapku''), Yeshua (''Kamu Tulang Rusukku''), Ryan Ho (''Bila Jodohku Kamu''), Dengarkan Dia (''Bersenyawa''), bân Cassandra (''Cinta Bukan Milik Kita'').

== Promosi ==
Trailer èliris tangghâl Satto, 21 Oktober 2017. Neng ḍâlâm trailer bâḍâ ca’ Inggris bân abitta 2 menit 13 detik. Trailerra masok 15 trending YouTube Indonesia langsung saarè lastarèna èluncuraghi. Ḍâlem du arè, trailerra ètèngghu lebbi ḍâri 400.000 orèng bân èlikes 9.000 orèng. Mongghu MD Pictures, rèya prestasi pertama.

== Tayang ==
Premier film rèya tangghâl 7 Desember 2017 è XXI Epicentrum, Kuningan, Jakarta Lao’. Tayang abhâreng è Indonesia tangghâl 21 Desember 2017.

== Penonton ==
Film rèya ngaollè  2.840.159 orèng è tayangan bioskop Indonesia bân ranking 3 box office Indonesia taon 2017.
[[Bhângsa:Filem]]
