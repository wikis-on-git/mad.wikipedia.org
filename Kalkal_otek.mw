'''Kalkal otek''' (''Desmodium gangeticum'') iyâ arèya tombuwân sè tamaso' ka famili cang-kacangan ([[Fabaceae]]). È [[Kètab Ayurwèḍa]], tombuwân arèya aropa'aghi sala sèttong tombuwân sè palèng èkaparlo<ref name=":0">https://www.planetayurveda.com/library/shalparni-desmodium-gangeticum/</ref>.

== Jhâjhârbâ'ân ropa ==
Kalkal otek ngennèng tombu ghân samèter, ghlâghârrâ akaju è bungkèlla<ref name=":1">https://vikaspedia.in/agriculture/crop-production/package-of-practices/medicinal-and-aromatic-plants/desmodium-gangeticum</ref>, biasana ètombui lu-bulu alos. Bhângon ḍâunna loncong tellor, sè lanjhângnga bisa tombu ghân 15cm. Kembhângnga abârna bungo bâk ngapotè. Bhutorra pèppè', tèpès, abilu' sè aèsse 6-8 bighi, bân alu-bulu kèya. Kalkal otek kappra ngembhâng bân abuwâ è bulân Agustus bân Novèmber<ref name=":0" />.

== Ghâḍhuwân kimia ==
Tombuwân arèya aghâḍhu N-dimetiltriptamin, hypaphorin, hordenin, Caudicin, gangetin 3-H, gangetin, bân desmodin<ref name=":0" />.

== Panyalambherrân ==
Kappra tombu è Afrika tropis, India, Cèna, Jeppang, Myanmar, Thailand, Kamboja, Laos, Vietnam, Malaysia, Indonesia, Flipina, bân Australia<ref name=":0" />.

== Paghuna'an ==
Bâgiyân sè èghuna'aghi biasana ramo' otabâ sakabbhina tombuwân arèya<ref name=":0" />.

== Carana Aperghi ==

=== Namen belta ===
Belta kennèng ètamen ḍâri bighi è bulân panamennan Maret ghân April. Bighina ètamen è ''polybag'' sè aèssè tana, beḍḍhi, bân ella èsaloy celaṭṭong. Bighi ghellâ' bhâkal akocambâ è arè ka 7-10. Samarèna arowa, belta kasebbhut ella bisa èyallè ka tana saellana 45-50 arè è ''polybag''<ref name=":1" />.
[[Bhengkek:Desmodium gangeticum (2913930835).jpg|jmpl|Kalkal otek]]

=== Maranta tana bân bhuṭok ===
Tana sè ḍâgghi' ètamenna kodhu èlanḍu' kaḍâ', mon parlo èselghâ. Bhuṭok ra-kèra 10 ton/hèktar kodhu èsaloyaghi ka tana bâjâ namenna. Bhuṭok nitrogen bi' fosfor èberri' sabânnya' 20kg/hèktar bân 40kg/hèktar. Mon parlo kèya, tana kodhu èberri' kèya bhuṭok zinc 20kg/hèktar ènga' nitrogen<ref name=":1" />.

=== Namen belta ka tana ===
Belta sè ella akocambâ, kennèng èyallè ka tana sè ella èparanta. Mon kabâḍâ'ân hawa kerrèng, panamennan bisa èyambhâr ghân bulân Juli, otabâ bâjâ kabâḍâ'ân hawa bâk bâcca. Engghâna belta sè èparkèra'aghi cokop iyâ arèya 45 èkalè 45cm, sè artèna tana sè ella èparanta ghellâ' bisa ètamennè 50.000 belta è sahèktara tana<ref name=":1" />.

=== Dhâddhi tamennan sella ===
Tamennan kalkal otek arèya kennèng ètamen kadhibi' otabâ bi' tamennan sè laèn, misalla ''[[poplar]]'' sè nganḍengngè tombuna kalkal otek. Salaènna arowa, pao bân jhâmbhu cocok kèya ètamen bi' kalkal otek<ref name=":1" />.

== Sombher ==
<references />

[[Bhângsa:Totombuwân]]
[[Bhângsa:Fabaceae]]
